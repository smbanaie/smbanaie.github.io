title: لذت شنیدن پادکست‌های باکیفیت فارسی
date: 2018-07-26
modified: 2018-07-26
icon: icon-link2
lang: fa
category: روزنوشت
tags: پادکست,محیط‌کار,معرفی
Slug: لذت-شنیدن-پادکست-های-خوب-فارسی
authors:  مجتبی بنائی
summary: لذت شنیدن پادکست‌های فارسی و معرفی چند پادکست فارسی خوب
image: /images/blog/Diary/1397/5/Episode-37-39.jpg	
مدتی است که با [پادکست چنل‌بی](https://channelbpodcast.com) آشنا شده‌ام. پادکستی که به صورت بسیار حرفه‌ای وقایع و اتفاقات دنیای اطراف را به صورت روایت‌گونه و مستند با صداگذاری زیبا و صدای گرم و خودمانی آقای علی بندری عزیز، به صورت منظم به تولید محتوی می‌پردازد. 

![چنل بی]({static}/images/blog/Diary/1397/5/Episode-37-39.jpg)

خیلی از اوقات در حال انجام کارهایی هستیم که نیاز به تمرکز خاصی نداریم و می‌توانیم همزمان، به صدای موسیقی هم گوش بدهیم مانند زمان‌ رانندگی، نرمش، شستن ظروف و مانند آن که می‌توانیم به جای موسیقی، از پادکست‌های مفید فارسی و حتی لاتین که روز بروز بر تعداد آنها افزوده می‌شود، استفاده کنیم.

>اسم پادکست اولین بار توسط بن همرزلی در مقاله‌ی [انقلاب شنیداری](https://www.theguardian.com/media/2004/feb/12/broadcasting.digitalmedia)  روزنامه‌ی گاردین در سال ۲۰۰۴ از ترکیب iPod (ابزار پخش دیجیتال) و Broadcast (پخش رادیویی) مطرح شد. پادکست یک روش ارائه‌ی محتوای صوتی -یا حتی تصویری- اینترنتی است که کاربران می‌توانند آن‌ را از اینترنت دانلود کرده و بشنوند. در واقع یک‌جور رادیوی اینترنتی است که می‌شود آن را بر روی  پخش‌کننده‌های موسیقی دیجیتال، تلفن همراه یا کامپیوتر گوش کرد. [^پادکست] (https://channelbpodcast.com/archives/3949)


اگر این تجربه را تاکنون نداشته‌اید،‌توصیه می‌کنم از پادکست‌های چنل‌بی شروع کنید و شک نکنید که به این حوزه علاقه‌مند خواهید شد.
نسخه مخصوص علاقه‌مندان به کتاب چنل‌بی هم با نام [بی‌پلاس](https://bpluspodcast.com/) مدتی است منتشر شده است و در هر اپیزود آن، خلاصه یک کتاب پرفروش غیرایرانی در زمانی کوتاه تعریف می‌شود که الحق در این چند اپیزود منتشر شده، مطالب بسیار مفیدی را به شنوندگان هدیه است.

![چنل بی]({static}/images/blog/Diary/1397/5/BPlus.jpg)


برای گوش دادن به پادکست هم از اپ‌های مختلفی که به صورت حرفه‌ای برای اینکار نوشته شده‌اند و امکاناتی مانند ذخیره آفلاین پادکست‌ها و شروع هر کدام از آنها از نقطه‌ای که قبلا متوقف شده است را ‌در اختیار شما می‌گذارند. به شخصه از اپ پادکست اپل و نیز [ساوندکلاود](https://soundcloud.com) استفاده می‌کنم . اپ پادکست گوگل هم گزینه مناسب دیگری در این زمینه است.  اگر به پادکست به زبان انگلیسی هم علاقه‌مندید اپ [بلینکیست](https://bpluspodcast.com/blinkist/)  که روزانه یک کتاب غیرداستانی را با به صورت خلاصه و به همراه متن انگلیسی آن، تا پایان روز  به صورت رایگان ارائه می‌کند، شما را حتماً جذب خواهد کرد.

اگر به پادکست و دنیای آن علاقه‌مند هستید، پادکست‌های زیر را هم از دست ندهید :

+ [فردوسی‌خوانی](http://ferdowsi.blubrry.net/) - بردیا دوستی 
+ [رادیو دست‌نوشته‌ها](https://castbox.fm/channel/%D8%B1%D8%A7%D8%AF%DB%8C%D9%88-%D8%AF%D8%B3%D8%AA%D9%86%D9%88%D8%B4%D8%AA%D9%87%E2%80%8C%D9%87%D8%A7-id1080746?country=us) - مروری بر تاریخ معاصر ایران 
+ [لوگوس](https://twitter.com/Logos_podcast) - فلسفه به زبان ساده 
+  [دایجست](https://digesttt.podbean.com/) - توضیح وقایع اطراف به زبان ساده
+ [کُرُن](https://koron.podbean.com/) - بررسی تخصصی موسیقی

###منابع :
