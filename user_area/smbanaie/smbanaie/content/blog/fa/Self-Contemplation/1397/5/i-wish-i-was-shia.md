title: آیا شما شیعه هستید؟
date: 2018-08-20
modified: 2018-08-20
icon: icon-link2
lang: fa
category: پرواز اندیشه
tags: شیعه,علی,نگاهی ژرف‌تر
Slug: پاسخ زیبای امیر بهادری به سوال آیا شما شیعه هستید
authors:مجتبی بنائی
summary: پاسخ زیبای امیر بهادری به سوال آیا شما شیعه هستید
image: /images/blog/Meditation/1397/5/mosque.jpg

![ای کاش شیعه واقعی بودم <>]({static}/images/blog/Meditation/1397/5/mosque.jpg)

 پاسخ خواندنی دوست فرهیخته #امیر_بهادری در جواب این سوال که: 
❓"آیا شما شیعه هستید؟!" 
🔸(درج شده در گروه تلگرامی اسلام و زمان)

بنده در درجه اول خود را مسلمان می‌نامم و لاغیر. مسلمانی که خود را شیعه علی و پیرو سنت رسول میداند.

شیعه یعنی پیرو. بله بنده ارثی و شناسنامه ای شیعه نیستم و به لطف همین مذهب شناسنامه ای و تعصب ارثی هم با اعتقادات مخالف برخورد نمیکنم و رگ گردنم از شنیدن حرف مخالف عقیده‌ام متورم نمیشود. چونان که در جامعه و حتی در همین گروه در برخورد با مخالفان اعتقادی بسیار نمونه این موارد را مشاهده کرده‌ایم.

من در درجه اول مسلمانم. یک مسلمان تابع قرآن و سنت رسول. من سنی مذهب نیستم . علی رغم اینکه در خانواده ای با مذهب شیعه امامیه متولد شدم ، متمسک به مذهب شیعه امامیه هم نیستم. سعی کرده‌ام دینم شناسنامه‌ای نباشد و الحمدلله می‌توانم ادعا کنم دینم شناسنامه‌ای نیست. 

ادعا نمیکنم کاملم و ادعا نمیکنم طریق صحیح همین است که من میگویم و لاغیر اما حداقل سعی‌ام بر آن بوده**اعتقادات خود را از نادرستی ها، غلوها و دروغ‌هایی که به نام دین بر پیامبر و امام می‌بندند و در مذهب شناسنامه‌ای و رایج جامعه به خوردمان می‌دهند پاک کرده ، تلاش کنم راه صحیح را با کمک قرآن، سنت پیامبر، سیره بزرگان دین (از امامان گرفته تا صحابه بزرگ) و عقل خود در دریافت و مقایسه اعتقادات مختلف پیدا کنم.** در این راه هم تنها به توکل بر خدا تکیه دارم و بس.

و اما شیعه....
من شیعه علی هستم. نه آن علی که امامیه تعریف میکند. *** آن علی که خود را در مستندات صحیح نهج البلاغه تعریف میکند.***

آن علی که خود را معصوم از هر خطا و اشتباه و گناه نمی‌داند.

آن علی توسل به غیر خدا را جایز نمی‌داند و خود جز به خدا به احدی متوسل نمی‌شود.

آن علی که پیامبر را شاهد و ناظر بر خود و مردم نمیداند.

آن علی که بهترین سلوک را با خلفای راشد داشت و بیشترین کمک و راهنمایی را به ایشان نمود.

آن علی که نمازهایش را در ۵ وقت می‌خواند.

آن علی که پشت سر خلفا نماز جماعت می‌خواند.

آن علی که هیچگاه زنی را صیغه نکرد.

آن علی که هیچگاه مخالفش را تکفیر نکرد و تا دست به شمشیر نبردند با ایشان مقابله نکرد و حتی حقوقشان را از بیت المال قطع ننمود.

آن علی که هیچگاه خودش را برتر و بالاتر از دیگران ندانست.

آن علی که هیچگاه خمس نگرفت.

**آن علی که هیچگاه در سالگرد وفات پیامبر عزاداری نکرد.**

آن علی که هیچگاه نه تقلید کرد و نه به آن توصیه نمود.

آن علی که زدن حرف حق در سایه اتحاد برایش از تفرقه بیشتر ارزش داشت.

آن علی که اگر تنهای تنها بود و باطل در برابرش بود تا جان در بدن داشت در برابر باطل می‌ایستاد و هیچگاه با انکه از نظرش باطل است مسامحه نمی نمود‌.

آن علی که ....

آن علی که ....

آن علی که ....

و در نهایت آن علی که خود پیرو قرآن و سنت رسول بود.

بله بانوی گرامی 
من شیعه این علی و پیرو سنت رسول و تابع قرآنم و امامم بنا به گفته همین علی قرآن (امام ظاهری) و عقل (امام باطنی) است.

وَالسَّلَامُ عَلَىٰ مَنِ اتَّبَعَ الْهُدَىٰ

برگرفته از کانال تلگرامی حسین پورفرج
@HosseinPourfaraj
