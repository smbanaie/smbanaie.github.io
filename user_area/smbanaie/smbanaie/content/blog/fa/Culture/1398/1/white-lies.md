title:دروغ‌های سفید
date:2019-4-14
modified:2019-4-14
icon:icon-link2
lang:fa
category:فرهنگ و جامعه
tags:رشد شخصی,دقت کنیم,مدرسه زندگی, اخلاق کاربردی
Slug:white-lies
authors:مجتبی بنائی
summary:دروغ‌های سفید  مانعی نامحسوس در رشد شخصی ما هستند و بدون اینکه متوجه باشیم ما را از خود واقعی‌مان دور می‌کنند.
image: /images/blog/Culture/1398/1/Black-white-lies.jpg

![دروغ‌های سفید مانع پیشرفت و رشد شخصی <>]({static}/images/blog/Culture/1398/1/Black-white-lies.jpg)

متنی از [سایت شخصی محمدرضا شعبانعلی](http://mrshabanali.com/%D8%AF%D8%B1%D9%88%D8%BA-%D8%B3%D9%81%DB%8C%D8%AF/)

در سالهای گذشته، در بخشی از کلاسهای [مذاکره](http://motamem.org/%D8%B3%D8%B1%DB%8C-%D8%A7%D8%B5%D9%88%D9%84-%D9%88-%D9%81%D9%86%D9%88%D9%86-%D9%85%D8%B0%D8%A7%DA%A9%D8%B1%D9%87/) و ارتباطات، از **دروغ** حرف می زدم و در مورد نحوه مواجهه با آن صحبت می کردم. دروغ ها را به دو گروه تقسیم میکنند: **دروغ سیاه ** و **دروغ سفید**.
 دروغ سیاه دروغی است که با گفتن آن به زندگی فرد دیگری آسیب می زنیم. 
مثلاً فردی که به همسر خود خیانت میکند اما به او میگوید که هنوز عاشقانه 
دوستش دارد. شرکتی که درآمد سرشار دارد اما در اظهارنامه های مالیاتی، خود 
را ضررده معرفی میکند. کسی که از شرکت خود دزدی میکند ولی کس دیگری را برای
 این دزدی متهم می کند.  
دروغ سفید دروغهایی است که برای آسیب به دیگران گفته نمی شوند:  
**<span style="color:#298910">در جاده با سرعت ۵۰ کیلومتر در ساعت رانندگی میکند اما در جمع دوستان میگوید که کمتر از ۱۲۰ کیلومتر در ساعت نمیرود.</span><span style="color:#298910"></span>**  
**<span style="color:#298910">روزی یک صفحه کتاب میخواند اما در حضور دیگران میگوید اگر کمتر از ده صفحه در روز بخوانم نمیخوابم..!</span>**

چند روز اخیر که کتابهای [پاول اکمن](https://motamem.org/%D9%BE%D9%84-%D8%A7%DA%A9%D9%85%D9%86-%D9%85%D8%B1%D8%AF-%D8%AF%D8%B1%D9%88%D8%BA-%D9%88-%D9%81%D8%B1%DB%8C%D8%A8/) را بیشتر و دقیق تر میخواندم جمله ای نظرم را جلب کرد:

> «من دروغهای سیاه را بخشودنی می دانم ....اما دروغ سفید نابخشودنی است. این دروغ انسانها را به پرتگاه نابودی می برد».

بیشتر و بیشتر خواندم و دیدم راست میگوید.  
**<span style="color:#4227bc">ما با دروغ سفید دیگران را فریب نمیدهیم بلکه «خود» را «فریب» میدهیم.</span>**

> به اندازه ای که تصویر بیرونی ما با واقعیت درونی ما تفاوت دارد، دچار تعارض و اضطراب و تنش میشویم. به همان اندازه وادار میشویم در مواجهه با دیگران نقاب بر چهره بزنیم و به همان اندازه از تحقق برنامه های توسعه تواناییهای فردی خویش، جا می مانیم...

اگر من روزی یک صفحه کتاب میخوانم و خود را متعهد کنم که در حضور دیگران نیز همین حرف را بزنم، زودتر به افزایش میزان کتابخوانی خود تشویق میشوم.  
اگر روزها ساعت ۱۱ از خواب بیدار میشوم و این را به دیگران نیز بگویم، انرژی من برای بیدار شدن در ساعت ۹ افزایش می یابد و به دیگران هم میتوانم با افتخار بگویم: «اخیراً هر روز ۲ ساعت زودتر بیدار میشوم».  
اما کسی که ساعت ۱۱ بیدار میشود و به همه میگوید ساعت ۷ بیدار است، حتی وفتی دو ساعت از خواب خود کم میکند و ( ۹ صبح بیدار میشود) دو گزینه برای دروغ گویی سفید پیش رو دارد:  
گزینه اول: همچنان به همه بگوید ساعت ۷ بیدار میشود (پس هیچ جایزه ی بیرونی برای این تلاش دریافت نمیکند و بی انگیزه میشود)  
گزینه دوم: از این به بعد به همه بگوید: من ساعت ۵ از خواب بیدار میشوم (و به این صورت در باتلاق دروغ سفید بیش از قبل فرو میرود و عزت نفسش نیز خدشه دار میگردد)

بیایید با هم قرار بگذاریم هیچوقت دروغ سفید نگوییم.