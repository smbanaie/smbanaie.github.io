title: نامه ای به همسر آینده
summary: نامه ای به همسر آینده
date: 2010-5-1
modified: 2018-08-01
icon:  icon-link2
lang: fa
category: خواندنیها
slug: نامه-ای-به-همسر-آینده
authors: مجتبی بنائی
tags: برای لبخند
image: /images/static/misc.jpg

عزیزم     می توانی خوشحال   باشی، چون من دختر کم توقعی هستم.  اگر می گویم باید تحصیلکرده باشی، فقط به خاطر این است که بتوانی خیال   کنی بیشتر از من می فهمی!  اگر می گویم باید خوش قیافه باشی، فقط به خاطر   این است که همه با دیدن ما بگویند"داماد سر است!" و تو اعتماد   به نفست هی بالاتر برود!  اگر می گویم باید ماشین بزرگ و با تجهیزات کامل داشته   باشی، فقط به این خاطر است که وقتی هر سال به مسافرت دور ایران می رویم توی   ماشین خودمان بخوابیم و بی خود پول هتل ندهیم!  اگر از تو خانه   می خواهم، به خاطر این است که خود را در خانه ای به تو بسپارم که تا آخر عمر در و دیوارآن، خاطره اش را برایم   حفظ کنند و هرگوشه اش یادآور تو و آن شب باشد!  اگر عروسی آن چنانی   می خواهم، فقط به خاطر این است که فرصتی به تو داده باشم تا بتوانی به من   نشان بدهی چقدر مرا دوست داری و چقدر منتظر شب عروسیمان بوده ای!  اگر دوست   دارم ویلای اختصاصی کنار دریا داشته باشی، فقط به خاطر این است که   از عشق بازی کنار دریا خوشم می آید... جلوی چشم همه هم که نمی‌شود!  اگر   می گویم هرسال برویم یک کشور را ببینیم، فقط به خاطر این است که   سالها دلم می خواست جواب این سوال را بدانم که آیا  واقعا "به هرکجا   که روی آسمان همین رنگ است"؟!  اگر تو به من کمک نکنی تا جواب سوالاتم را   پیدا کنم، پس چه کسی کمکم کند؟!  اگر از تو توقع دیگری ندارم، به خاطر این   است که به تو ثابت کنم چقدر برایم عزیزی!  و بالاخره... اگر جهیزیه چندانی   با خودم نمی آورم، فقط به خاطر این است که به من ثابت شود تو مرا بدون   جهیزیه سنگین هم  دوست داری و عشقمان فارغ از رنگ و ریای مادیات است.