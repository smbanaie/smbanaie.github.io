title: چوپان دروغگو
summary: چوپان دروغگو
date: 2010-7-8
modified: 2018-08-01
icon:  icon-link2
lang: fa
category: خواندنیها
slug: چوپان-دروغگو
authors: مجتبی بنائی
tags: نکته‌ها,خواندنیها,نکات
image: /images/static/misc.jpg

s: خواندنیها | نکات    يکي بود يکي نبود .    چوپاني بود که در نزديکي ده، گوسفندان را به چرا مي برد .    مردم ده، همه گوسفندانشان را به او سپرده بودند و او هر روز مشغول مراقبت از آنان بود .    چوپان،‌ هر روز که گرسنه ميشد، گوسفندي را ميکشت. کباب ميکرد و خود و بستگانش با آن سير ميشدند .    سپس فرياد ميزد: گرگ. گرگ. اي مردم. گرگ ...    مردم ده سرآسيمه ميرسيدند و ميديدند که مانند هميشه، کمي دير شده و گرگ گوسفندي را خورده است .    مردم ده تصميم گرفتند پولهاي خود را روي هم بگذارند و چند سگ گله بخرند. از وحشي ترين و خونخوارترينها .    چوپان به آنها اطمينان داد که با خريد اين سگها، ديگر هيچگاه، گوسفندي خورده نخواهد شد .    هنوز چند روزي نگذشته بود که دوباره، صداي فرياد چوپان به گوش رسيد. مردم دويدند و خود را به گله رساندند و ديدند گوسفندي خورده شده است .    يکي از مردم، به بقيه گفت :    ببينيد. ببينيد. هنوز اجاق چوپان داغ است. هنوز خرده هايي از گوشت سرخ شده گوسفندانمان باقي است .    بقيه مردم که تازه متوجه شدند چوپان، دروغگوست، فرياد برآوردند: دزد. دزد . دزد را بگيريد ...    ناگهان چهره مهربان و دلسوخته چوپان تغيير کرد. چهره اي خشن به خود گرفت . چوب چوپاني را برداشت و به سمت مردم حمله ور شد. سگها هم او را همراهي ميکردند .    برخي مردم زخمي شدند. برخي ديگر گريختند .    از آن شب، پدرها و مادرها براي بچه ها، در داستانهاي خود شرح ميدادند که :    عزيزان. دورغگويي هميشه هم بي نتيجه نيست. دروغگوها ميتوانند از راستگويان هم سبقت بگيرند. خصوصاً وقتي پيشاپيش، چوب، گوسفندها و سگهاي نگهبانتان را به آنها سپرده باشيد