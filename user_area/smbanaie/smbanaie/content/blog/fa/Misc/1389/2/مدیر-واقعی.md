title: مدیر واقعی
summary: مدیر واقعی
date: 2010-5-3
modified: 2018-08-01
icon:  icon-link2
lang: fa
category: خواندنیها
slug: مدیر-واقعی
authors: مجتبی بنائی
tags: برای لبخند
image: /images/static/misc.jpg

کوئیز زیر از چهار سؤال تشکیل شده که به شما خواهد گفت آیا برای این که یک مدیر حرفه‌ای باشید، شایستگی لازم را دارید یا نه؟  سؤال‌ها مشکل نیستند.  در مورد هر سؤال اول سعی کنید خودتان پاسخ بدهید و بعد پاسخ را بخوانید تا ببینید درست جواب داده‌اید یا خیر.      1- از شما خواسته شده یک زرافه را در یخچال قرار دهید. چطور این کار را انجام می‌دهید؟  .  .  .  .  .  .    پاسخ:  درب یخچال را باز می‌کنیم. زرافه را داخل یخچال می‌گذاریم و سپس درب آن را می‌بندیم.  هدف از این سؤال این است که مشخص شود آیا شما از آن دسته افرادی هستید که تمایل دارند مسائل ساده را خیلی پیچیده ببینند یا خیر!      2- حال از شما خواسته شده یک فیل را در یخچال قرار دهید. چه می‌کنید؟  .  .  .  .  .  .  .    پاسخ:  آیا پاسخ شما این است که درب یخچال را باز می‌کنیم و فیل را در یخچال می‌گذاریم و درب آن را می‌بندیم؟  نه! این درست نیست!  پاسخ صحیح این است که درب یخچال را باز می‌کنیم.  زرافه را از یخچال خارج می‌کنیم. فیل را در یخچال می‌گذاریم و درب آن را می‌بندیم.  هدف این سؤال برای این است که مشخص شود آیا شما به نتایج کار های قبلی خود و تأثیر آن برتصمیم گیری‌های بعدی‌تان فکر می‌کنید یا خیر.      3- شیرشاه یک کنفرانس برای حیوانات جنگل ترتیب داده است که به جز یک حیوان، همگی حیوانات در آن حضور دارند. آن یک حیوان غایب کیست؟  .  .  .  .  .  .  .    پاسخ:‌  یادتان رفته که فیل الان در یخچال است؟  پس حیوان غایب این جلسه باید فیل باشد!  هدف از این سؤال این است که حافظه شما در به خاطر سپردن اطلاعات سنجیده شود.      اگر تا این جا به سؤالات پاسخ درست نداده‌اید نگران نباشید، هنوز یک سؤال دیگر مانده است.    4- باید از یک رودخانه عبور کنید که محل سکونت کروکودیل هاست. شما قایق ندارید. چه می‌کنید؟  .  .  .  .  .  .  .    پاسخ:  خیلی ساده است! به داخل رودخانه پریده و با شنا کردن از آن عبور می کنید.  کروکودیل‌ها؟ آنها الان در جلسه‌ای هستند که شیرشاه ترتیب داده!  هدف از این سؤال این است که مشخص شود آیا از اشتباه‌های قبلی خود درس می‌گیرید که دوباره آن ها را تکرار نکنید یا خیر