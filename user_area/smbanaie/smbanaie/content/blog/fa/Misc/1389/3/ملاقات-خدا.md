title: ملاقات خدا
summary: ملاقات خدا
date: 2010-5-23
modified: 2018-08-01
icon:  icon-link2
lang: fa
category: خواندنیها
slug: ملاقات-خدا
authors: مجتبی بنائی
tags: اشعار,خواندنیها,شعر
image: /images/static/misc.jpg

s: خواندنیها | شعر      با کراوات به دیدار خدا رفتم و شد  بر خلاف جهت اهل ریا رفتم و شد  ریش خود را ز ادب صاف نمودم با تیغ  همچنان آینه با صدق و صفا رفتم و شد  دهنم رایحه روزه نمیداد که من  عطر بر خود زدم و غالیه سا رفتم و شد  حمد را خواندم و آن مد"ولاالضالین"را  ننمودم ز ته حلق ادا رفتم و شد  یکدم از قاسم و جبار نگفتم سخنی  گفتم ای مایه هر مهر و وفا رفتم و شد  همچو موسی نه عصا داشتم و نه نعلین  سرخوش و بی خبر و بی سرو پا رفتم و شد  " لن ترانی"نشنیدم ز خداوند چو او  " ارنی" گفتم و او گفت " رثا" رفتم و شد  مدعی گفت چرا رفتی و چون رفتی و کی؟  من دلباخته بی چون و چرا رفتم وشد  تو تنت پیش خدا روز و شبان خم شد و راست  من خدا گفتم و او گفت بیا رفتم و شد  مسجد و دیر و خرابات به دادم نرسید  فارغ از کشمکش این دو سه تا رفتم و شد  خانقاهم فلک آبی بی سقف و ستون  پیر من آنکه مرا داد ندا رفتم وشد  گفتم ای دل به خدا هست خدا منجی تو  تا بدینسان شدم از خلق رها رفتم و شد