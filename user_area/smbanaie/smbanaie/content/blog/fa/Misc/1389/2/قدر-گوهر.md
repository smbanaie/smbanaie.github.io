title: قدر گوهر
summary: قدر گوهر
date: 2010-5-7
modified: 2018-08-01
icon:  icon-link2
lang: fa
category: خواندنیها
slug: قدر-گوهر
authors: مجتبی بنائی
tags: سخنان بزرگان
image: /images/static/misc.jpg

مرد جوانی به نزد "ذوالنون مصری" آمد و شروع كرد به بدگویی از صوفیان.  ذوالنون انگشتری را از انگشتش بیرون آورد و به مرد داد و گفت: این انگشتر  را به بازار دست فروشان ببر و ببین قیمت آن چقدر است؟ مرد انگشتر را به  بازار دستفروشان برد ولی هیچ كس حاضر نشد بیشتر از یك سكه نقره برای آن  بپردازد. مرد دوباره نزد ذوالنون آمد و جریان را برای او تعریف كرد.  ذوالنون در جواب به مرد گفت: حالا انگشتر را به بازار جواهر فروشان ببر و  ببین آنجا قیمت آن چقدر است. در بازار جواهر فروشان انگشتر را به قیمت هزار  سكه طلا می خریدند! مرد شگفت زده نزد ذوالنون بازگشت و او را از قیمت  پیشنهادی بازار جواهرفروشان مطلع ساخت.  پس ذوالنون به او گفت: دانش و  اطلاعات تو از صوفیان به اندازه اطلاعات فروشندگان بازار دست فروشان از این  انگشتر جواهر است. قدر زر زرگر شناسد؛ قدر گوهر، گوهری!