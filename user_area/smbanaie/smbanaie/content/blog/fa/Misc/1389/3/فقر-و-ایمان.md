title: فقر و ایمان
summary: فقر و ایمان
date: 2010-6-17
modified: 2018-08-01
icon:  icon-link2
lang: fa
category: خواندنیها
slug: فقر-و-ایمان
authors: مجتبی بنائی
tags: اشعار,خواندنیها,شعر
image: /images/static/misc.jpg

s: خواندنیها | شعر     آقا ! وجود پاک مرا چند می خری؟    -  به به! چه چشم ناز و قشنگی! چه دختری!    چرخی بزن ، ببینمت آیا مناسبی    یا نه شبیه کولی دیروز، لاغری !    اسمت چه بود؟ اهل کجایی؟ ندیدمت! .......    دختر، هراس، دلهره: ها ؟ چی؟ بله! ... پری!    اهل حدود چند خیابان عقب ترم    - نزدیک نانوایی سنگک ؟  -  نه ! بربری    چیزی به مرگ دامن پاکش نمانده بود    زیر نگاه هرزه ی یک مرد مشتری    -  کمتر حساب کن ... وَ موبایلش :  الو! بله !    - امشب بیا به خانه ی آقای اکبری    -  زن هم مصیبت است! بله! چشم! آمدم !    هی گفت مادرم که چرا زن نمی بری!    از خیر او گذشت و فقط گفت: حیف شد!    امشب برو سراغ خریدار دیگری    دختر به فکر نان شبش بود و داد زد :    حتی مرا به قیمت کمتر نمی خری ؟      مهدیه حسینیان رستمی  منبع