title: اوج بخشندگی
summary: اوج بخشندگی
date: 2010-6-17
modified: 2018-08-01
icon:  icon-link2
lang: fa
category: خواندنیها
slug: اوج-بخشندگی
authors: مجتبی بنائی
tags: حکایت,حکایت,خواندنیها
image: /images/static/misc.jpg

s: حکایت | خواندنیها    حاتم را پرسیدند  که : « هرگز  از  خود  کریمتر  دیدی؟ »  گفت : بلی،  روزی  در  خانه  غلامی  یتیم  فرودآمدم  و  وی  ده  گوسفند  داشت . فی  الحال  یک  گوسفند  بکشت  و  بپخت  وپیش  من  آورد . مرا  قطعه  ای  از  آن  خوش  آمد  ،  بخوردم .  گفتم : « والله این  بسی  خوش  بود .»  غلام بیرون  رفت  ویک  یک  گوسفند  را  می  کشت  وآن موضع را (آن قسمت ) را می  پخت  وپیش ...  من می  آورد . و  من  ازاین  موضوع آگاهی  نداشتم . چون  بیرون  آمدم  که  سوار  شوم  دیدم  که  بیرون  خانه  خون  بسیار  ریخته  است .  پرسیدم  که  این  چیست؟  گفتند : وی ( غلام ) همه  گوسفندان  خود  را  بکشت ( سربرید ) .  وی  را  ملامت  کردم  که : چرا  چنین  کردی؟  گفت : سبحان الله ترا چیزی  خوش  آید  که  من  مالک  آن  باشم  و  در  آن  بخیلی  کنم؟  پس  حاتم را پرسیدندکه : « تو در مقابله آن چه  دادی؟ »  گفت : « سیصد  شتر  سرخ  موی  و  پانصد  گوسفند .»  گفتند : « پس  تو  کریمتر  از  او  باشی ! »  گفت : « هیهات ! وی  هرچه  داشت  داده  است  و  من  آز  آن  چه  داشتم  و  از  بسیاری  ؛  اندکی  بیش  ندادم .»