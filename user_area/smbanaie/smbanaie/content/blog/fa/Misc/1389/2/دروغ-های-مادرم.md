title: دروغ های مادرم
summary: دروغ های مادرم
date: 2010-5-15
modified: 2018-08-01
icon:  icon-link2
lang: fa
category: خواندنیها
slug: دروغ-های-مادرم
authors: مجتبی بنائی
tags: عمومی,خواندنیها,نکات
image: /images/static/misc.jpg

s: خواندنیها | نکات    داستان من از زمان تولّدم شروع می‎شود .  تنها فرزند خانواده بودم؛ سخت فقیر  بودیم  و  تهی‎دست و هیچگاه  غذا  به  اندازهء کافی  نداشتیم .  روزی  قدری  برنج  به  دست  آوردیم  تا  رفع  گرسنگی  کنیم .  مادرم سهم خودش را هم به من داد، یعنی  از  بشقاب  خودش  به  درون  بشقاب  من  ریخت  و گفت، :" فرزندم  برنج  بخور،  من  گرسنه  نیستم ." و  این  اوّلین  دروغی  بود  که  به  من گفت .    زمان گذشت  و  قدری  بزرگتر  شدم . مادرم  کارهای  منزل  را  تمام  می‎کرد  و  بعد  برای  صید  ماهی  به  نهر  کوچکی  که  در  کنار  منزلمان  بود  می ‏ رفت .  مادرم دوست داشت من ماهی  بخورم  تا  رشد  و  نموّ  خوبی  داشته  باشم . یک  دفعه  توانست به فضل خداوند دو ماهی  صید  کند . به  سرعت  به  خانه  بازگشت  و  غذا  را  آماده کرد  و  دو  ماهی  را  جلوی  من  گذاشت .  شروع به خوردن ماهی  کردم  و  اوّلی  را  تدریجاً  خوردم .  مادرم ذرّات گوشتی  را  که  به  استخوان  و  تیغ  ماهی  چسبیده  بود  جدا  می‎کرد  و  می‎خورد؛ دلم شاد بود که  او  هم  مشغول  خوردن  است .  ماهی  دوم  را  جلوی  او  گذاشتم  تا  میل  کند . امّا  آن  را  فوراً  به  من  برگرداند  و  گفت :  " بخور فرزندم؛ این  ماهی  را  هم  بخور؛  مگر  نمی‎دانی  که  من  ماهی  دوست  ندارم؟ "  و این  دروغ  دومی  بود  که  مادرم  به  من  گفت .    قدری  بزرگتر  شدم  و  ناچار  باید  به  مدرسه  می‎رفتم و آه در بساط نداشتیم  که  وسایل  درس  و  مدرسه  بخریم .  مادرم به بازار رفت و با لباس  ‎فروشی  به  توافق  رسید  که  قدری  لباس  بگیرد  و  به در منازل مراجعه کرده  به  خانم‎ها بفروشد و در ازاء آن مبلغی  دستمزد  بگیرد .  شبی  از  شب‎های  زمستان،  باران  می ‏ بارید . مادرم  دیر  کرده  بود  و  من  در  منزل  منتظرش بودم .  از منزل خارج شدم و در خیابان‎های  مجاور  به  جستجو  پرداختم  و  دیدم  اجناس  را  روی  دست  دارد  و  به  در  منازل  مراجعه  می‎کند . ندا  در  دادم  که، " مادر  بیا  به  منزل برگردیم؛  دیروقت  است  و  هوا  سرد . بقیه  کارها  را  بگذار  برای  فردا  صبح ." لبخندی  زد  و  گفت :" پسرم،  خسته  نیستم ." و  این  دفعه  سومی  بود  که  مادرم  به  من  دروغ گفت .    به روز آخر سال رسیدیم  و  مدرسه  به  اتمام  می‎رسید . اصرار  کردم  که  مادرم  با  من بیاید .  من وارد مدرسه شدم و او بیرون،  زیر  آفتاب  سوزان،  منتظرم  ایستاد .  موقعی  که  زنگ  خورد  و  امتحان  به  پایان  رسید،  از  مدرسه  خارج  شدم .  مرا در آغوش گرفت  و  بشارت  توفیق  از  سوی  خداوند  تعالی  داد . در  دستش  لیوانی  شربت دیدم  که  خریده  بود  من  موقع  خروج  بنوشم . از  بس  تشنه  بودم  لاجرعه  سر  کشیدم  تا  سیراب  شدم . مادرم  مرا  در  بغل  گرفته  بود  و " نوش  جان،  گوارای  وجود " می ‏ گفت .  نگاهم  به  صورتش  افتاد  دیدم  سخت  عرق  کرده؛  فوراً  لیوان  شربت  را  به  سویش  گرفتم  و  گفتم، " مادر  بنوش ."  گفت : " پسرم،  تو  بنوش،  من  تشنه  نیستم ." و  این  چهارمین  دروغی  بود  که  مادرم  به  من گفت .    بعد از درگذشت  پدرم،  تأمین  معاش  به  عهده  مادرم  بود؛  بیوه‎زنی  که  تمامی  مسئولیت  منزل  بر  شانهء  او  قرار  گرفت .  می ‏ بایستی  تمامی  نیازها  را  برآورده  کند . زندگی  سخت  دشوار  شد  و  ما  اکثراً  گرسنه  بودیم . عموی  من  مرد  خوبی  بود  و  منزلش  نزدیک  منزل  ما . غذای  بخور  و  نمیری  برایمان  می ‏ فرستاد .  وقتی  مشاهده  کرد  که  وضعیت  ما  روز  به  روز  بدتر  می ‏ شود،  به  مادرم  نصیحت  کرد  که  با  مردی  ازدواج  کند  که  بتواند  به  ما  رسیدگی  نماید،  چه  که  مادرم  هنوز  جوان بود .  امّا مادرم زیر  بار  ازدواج  نرفت  و  گفت :" من  نیازی  به  محبّت  کسی  ندارم ..." و  این  پنجمین  دروغ  او  بود .    درس من تمام شد و از مدرسه فارغ‎التّحصیل  شدم .  بر این  باور  بودم  که  حالا  وقت  آن  است  که  مادرم  استراحت  کند  و  مسئولیت  منزل  و  تأمین  معاش  را  به  من  واگذار  نماید . سلامتش  هم  به  خطر  افتاده  بود  و  دیگر  نمی ‏ توانست  به  در  منازل  مراجعه  کند . پس  صبح  زود  سبزی‎های  مختلف  می ‏ خرید  و  فرشی  در  خیابان  می ‏ انداخت  و  می ‏ فروخت .  وقتی  به  او  گفتم  که  این  کار  را  ترک  کند  که  دیگر  وظیفهء  من  بداند  که  تأمین  معاش کنم . قبول  نکرد  و گفت :" پسرم  مالت  را  از  بهر  خویش  نگه  دار؛  من  به  اندازهء  کافی  درآمد  دارم ." و این  ششمین  دروغی  بود  که  به  من  گفت .    درسم را تمام کردم  و  وکیل  شدم . ارتقاء  رتبه  یافتم . یک  شرکت  آلمانی  مرا  به  خدمت گرفت .  وضعیتم  بهتر  شد  و  به  معاونت  رئیس  رسیدم . احساس  کردم  خوشبختی  به  من  روی  کرده  است .  در رؤیاهایم  آغازی  جدید  را  می ‏ دیدم  و  زندگی  بدیعی  که  سراسر  خوشبختی  بود .  به سفرها می ‏ رفتم . با  مادرم  تماس  گرفتم  و  دعوتش  کردم  که  بیاید  و  با  من  زندگی  کند .  امّا او که  نمی ‏ خواست  مرا  در  تنگنا  قرار  دهد  گفت :" فرزندم،  من  به  خوش ‏ گذرانی  و زندگی  راحت  عادت  ندارم ."  و این  هفتمین  دروغی  بود  که  مادرم  به  من  گفت .    مادرم پیر  شد  و  به  سالخوردگی  رسید .  به بیماری  سرطان  ملعون  دچار  شد  و  لازم  بود  کسی  از  او  مراقبت  کند  و  در  کنارش  باشد. امّا چطور  می ‏ توانستم  نزد  او  بروم  که  بین  من  و  مادر  عزیزم  شهری  فاصله بود .  همه چیز  را  رها  کردم  و  به  دیدارش  شتافتم . دیدم  بر  بستر  بیماری  افتاده  است .  وقتی  رقّت  حالم  را  دید،  تبسّمی  بر  لب  آورد . درون  دل  و  جگرم  آتشی  بود  که  همهء اعضاء درون را می ‏ سوزاند .  سخت لاغر و ضعیف  شده  بود . این  آن  مادری  نبود  که  من  می‎ ‏ شناختم .  اشک  از  چشمم  روان  شد . امّا  مادرم  در  مقام  دلداری  من  بر  آمد  و گفت :" گریه  نکن،  پسرم . من  اصلاً  دردی  احساس  نمی‎کنم ." و  این  هشتمین  دروغی  بود که  مادرم  به  من  گفت .    وقتی  این  سخن  را  بر  زبان  راند،  دیدگانش  را  بر  هم  نهاد  و  دیگر  هرگز  برنگشود .  جسمش از درد و رنج این  جهان  رهایی  یافت .    این  سخن  را  با  جمیع  کسانی  می‎گویم  که  در  زندگی‎  شان از نعمت وجود مادر  برخوردارند .  این  نعمت  را  قدر  بدانید  قبل  از  آن  که  از  فقدانش  محزون  گردید .  این  سخن  را  با  کسانی  می‎گویم  که  از  نعمت  وجود  مادر  محرومند .  همیشه  به  یاد  داشته  باشید  که  چقدر  به  خاطر  شما  رنج  و  درد  تحمّل  کرده  است  و  از خداوند متعال برای  او  طلب  رحمت  و  بخشش  نمایید .