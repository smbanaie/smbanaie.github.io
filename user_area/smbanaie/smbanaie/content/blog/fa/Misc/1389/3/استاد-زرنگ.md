title: استاد زرنگ
summary: استاد زرنگ
date: 2010-6-5
modified: 2018-08-01
icon:  icon-link2
lang: fa
category: خواندنیها
slug: استاد-زرنگ
authors: مجتبی بنائی
tags: برای‌لبخند,خواندنیها,لبخند
image: /images/static/misc.jpg

s: خواندنیها | لبخند    چهار  دانشجو  که  به  خودشان  اعتماد  کامل  داشتند  یک  هفته  قبل  از  امتحان  پایان  ترم  به  مسافرت  رفتند  و  با  دوستان  خود  در  شهر  دیگر  حسابی  به  خوشگذرانی  پرداختند .  اما وقتی  به  شهر  خود  برگشتند  متوجه  شدند  که  در  مورد  تاریخ  امتحان اشتباه کرده  اند  و  به  جای  سه  شنبه،  امتحان  دوشنبه  صبح  بوده  است . بنابراین  تصمیم  گرفتند  استاد  خود  را  پیدا  کنند  و  علت  جا  ماندن  از  امتحان  را  برای  او  توضیح  دهند . آنها  به  استاد  گفتند : « ما به شهر دیگری  رفته  بودیم  که  در  راه  برگشت  لاستیک  خودرومان  پنچر  شد  و   از آنجایی  که  زاپاس  نداشتیم  تا  مدت  زمان  طولانی  نتوانستیم  کسی  را  گیر  بیاوریم  و  از  او  کمک  بگیریم،  به  همین  دلیل  دوشنبه  دیر  وقت  به  خانه  رسیدیم . ».....استاد فکری  کرد  و  پذیرفت  که  آنها  روز  بعد  بیایند  و  امتحان  بدهند .  چهار  دانشجو  روز  بعد  به  دانشگاه  رفتند  و  استاد  آنها  را  به  چهار  اتاق  جداگانه  فرستاد  و  به  هر  یک  ورقه امتحانی  را  داد  و  از  آنها  خواست  که  شروع  کنند .... آنها  به  اولین  مسأله  نگاه  کردند  که 5 نمره  داشت . سوال  خیلی  آسان  بود  و  به  راحتی  به  آن  پاسخ  دادند.....سپس  ورقه  را  برگرداندند  تا  به  سوال 95 امتیازی  پشت  ورقه  پاسخ  بدهند که  سوال  این  بود :  " کدام  لاستیک  پنچر  شده  بود  ؟ "