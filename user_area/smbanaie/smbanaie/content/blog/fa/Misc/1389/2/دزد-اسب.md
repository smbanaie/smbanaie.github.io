title: دزد اسب
summary: دزد اسب
date: 2010-5-7
modified: 2018-08-01
icon:  icon-link2
lang: fa
category: خواندنیها
slug: دزد-اسب
authors: مجتبی بنائی
tags: نکته ها
image: /images/static/misc.jpg

اسب سواری، مرد چلاق و افلیجی را سر راه خود دید که از او کمک می خواست.  مرد سوار دلش به حال او سوخت. از اسب پیاده شد و او را از جا بلند کرد و  روی اسب گذاشت تا او را به مقصد برساند. مرد چلاق وقتی بر اسب سوار شد،  دهنه ی اسب را کشید و گفت : ... اسب را بردم ، و با اسب گریخت!  اما پیش از  آنکه دور شود صاحب اسب داد زد : تو ، تنها اسب را نبردی ، جوانمردی را هم  بردی! اسب مال تو ؛ اما گوش کن ببین چه می گویم! مرد چلاق اسب را نگه داشت.  مرد سوار گفت : هرگز به هیچ کس نگو چگونه اسب را به دست آوردی؛ زیرا می  ترسم که دیگر « هیچ سواری » به پیاده ای رحم نکند!