title: ماجراهای جالب مدیریتی
summary: ماجراهای جالب مدیریتی
date: 2010-8-23
modified: 2018-08-01
icon:  icon-link2
lang: fa
category: خواندنیها
slug: ماجراهای-جالب-مدیریتی
authors: مجتبی بنائی
tags: برای‌لبخند,خواندنیها,لبخند
image: /images/static/misc.jpg

s: خواندنیها | لبخند    كارمند تازه وارد  مردی به استخدام یك شركت بزرگ درآمد. در اولین روز كار خود، با كافه تریا تماس گرفت و فریاد زد :  » یك فنجان قهوه برای من بیاورید .  صدایی از آن طرف پاسخ داد: شماره داخلی را اشتباه گرفته ای. می دانی تو با كی داری حرف می ‌زنی؟  كارمند تازه وارد گفت: نه  صدای آن طرف گفت: من مدیر اجرایی شركت هستم، احمق .  مرد تازه وارد با لحنی حق به جانب گفت: و تو میدانی با كی حرف میزنی، بیچاره .   مدیر اجرایی گفت: نه  كارمند تازه وارد گفت: خوبهو سریع گوشی را گذاشت .  اشتباه موردی  كارمندی به دفتر رئیس خود می‌رود و می‌گوید: معنی این چیست؟ شما 200 دلار كمتر از چیزی كه توافق كرده بودیم به من پرداخت كردید .  رئیس پاسخ می دهد: خودم می‌دانم، اما ماه گذشته كه 200 دلار بیشتر به تو پرداخت كردم هیچ شكایتی نكردی .  كارمند با حاضر جوابی پاسخ می دهد: درسته، من معمولا از اشتباه های موردی می گذرم اما وقتی تکرار می شود وظیفه خود می دانم به شما گزارش كنم .  زندگی پس از مرگ  رئیس: شما به زندگی پس از مرگ اعتقاد دارید؟  كارمند: بله!  رئیس: خوب است. چون ساعتی پیش پدربزرگتان به اینجا آمده و می‌خواهد شما را ببیند،  همان که دیروز برای شركت در مراسم تشییع جنازه اش مرخصی گرفته بودید .  تصمیم قاطع مدیریتی  روزی مدیر یكی از شركت های بزرگ در حالیكه به سمت دفتر كارش می رفت چشمش به جوانی افتاد كه در راهرو ایستاده بود و به اطراف خود نگاه میكرد .  جلو رفت و از او پرسید: شما ماهانه چقدر حقوق دریافت می‌كنی؟  جوان با تعجب جواب داد: ماهی 2000 دلار .  مدیر با نگاهی آشفته دست به جیب شد و از كیف پول خود 6000 دلار را در آورده و به جوان داد و به او گفت: این حقوق سه ماه تو، برو و دیگر اینجا پیدایت نشود، تو اخراجی !  ما به كارمندان خود حقوق می‌دهیم كه كار كنند نه اینكه یكجا بایستند و بیكار به اطراف نگاه كنند .  جوان با خوشحالی از جا جهید و به سرعت دور شد. مدیر از كارمند دیگری كه در نزدیكیش بود پرسید: آن جوان كارمند كدام قسمت بود؟  كارمند با تعجب از رفتار مدیر خود به او جواب داد: او پیك پیتزا فروشی بود كه برای كاركنان پیتزا آورده بود .   نکته  برخی از مدیران حتی كاركنان خود را در طول دوره مدیریت خود ندیده و آنها را نمی‌شناسند. ولی در برخی از مواقع تصمیمات خیلی مهمی را در باره آنها گرفته و اجرا می‌كنند .    زنگ تفریح  مردی به یك مغازه فروش حیوانات رفت و درخواست یك طوطی كرد. صاحب فروشگاه به سه طوطی خوش چهره اشاره كرد و گفت: طوطی سمت چپ ۵۰۰ دلار است .  مشتری: چرا این طوطی اینقدر گران است؟  صاحب فروشگاه: این طوطی توانایی انجام تحقیقات علمی و فنی را دارد .  مشتری: قیمت طوطی وسطی چقدر است؟‌  صاحب فروشگاه: طوطی وسطی ۱۰۰۰ دلار است. برای اینكه این طوطی توانایی نوشتن مقاله ای كه در هر مسابقه ای پیروز شود را دارد .  و سرانجام مشتری از طوطی سوم پرسید و صاحب فروشگاه گفت: ۴۰۰۰ دلار .  مشتری: این طوطی چه كاری می تواند انجام دهد؟  صاحب فروشگاه جواب داد:‌ صادقانه بگویم من چیز خاصی از این طوطی ندیدم ولی دو طوطی دیگر او را مدیر صدا می زنند .