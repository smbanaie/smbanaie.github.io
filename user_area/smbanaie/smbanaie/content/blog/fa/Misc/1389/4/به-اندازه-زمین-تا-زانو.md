title: به اندازه زمین تا زانو
summary: به اندازه زمین تا زانو
date: 2010-7-4
modified: 2018-08-01
icon:  icon-link2
lang: fa
category: خواندنیها
slug: به-اندازه-زمین-تا-زانو
authors: مجتبی بنائی
tags: نکته‌ها,خواندنیها,نکات
image: /images/static/misc.jpg

s: خواندنیها | نکات    روزی دو مرد جوان نزد استادی آمدند و ازاو پرسیدند :  فاصله بین دچار یک مشکل شدن تا راه حل یافتن برای حل مشکل چقدراست؟    استاد اندکی تامل کرد و گفت :    فاصله مشکل یک فرد و راه نجات او از آن مشکل برای هر شخصی به اندازه فاصله زانوی او تا زمین است !    آن دو مرد جوان گیج و آشفته از نزد او بیرون آمدند و  در بیرون مدرسه با هم به بحث و جدل پرداختند . اولی گفت :" من مطمئنم منظور استاد معرفت این بوده است که باید به جای روی زمین نشستن از جا برخاست و شخصا برای مشکل راه حلی پیدا کرد . با یک جا نشینی و زانوی غم در آغوش گرفتن هیچ مشکلی حل نمی شود . "    دومی کمی فکر کرد و گفت :" اما اندرزهای پیران معرفت معمولا بارمعنایی عمیق تری دارند و به این راحتی قابل بیان نیستند . آنچه تو می گویی هزاران سال است که بر زبان همه جاری است و همه آن را می دانند . استاد منظور دیگری داشت ."    آندو تصمیم گرفتن نزد استاد بازگردند و از خود او معنای جمله اش را بپرسند . استاد با دیدن مجدد دو جوان لبخندی زد و گفت :    وقتی یک انسان دچار مشکل می شود . باید ابتدا خود را به نقطه صفربرساند . نقطه صفر وقتی است که انسان در مقابل کائنات و خالق هستی زانو می زند و از او مدد می جوید .    بعد از این نقطه صفر است که فرد می تواند برپا خیزد و با اعتماد به همراهی کائنات دست به عمل زند . بدون این اعتماد و توکل برای هیچ مشکلی راه حل پیدا نخواهد شد . باز هم می گویم ...  فاصله بین مشکلی که یک انسان دارد با راه چاره او ، فاصله بین زانوی او و زمینی است که برآن ایستاده است