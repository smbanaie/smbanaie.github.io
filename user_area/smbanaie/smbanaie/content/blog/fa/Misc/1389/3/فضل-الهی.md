title: فضل الهی
summary: فضل الهی
date: 2010-5-25
modified: 2018-08-01
icon:  icon-link2
lang: fa
category: خواندنیها
slug: فضل-الهی
authors: مجتبی بنائی
tags: ذات هستی
image: /images/static/misc.jpg

روزی  مردی  خواب  دید  که  مرده  و  پس  از  گذشتن  از  پلی  به  دروازه بهشت رسیده  است . دربان  بهشت  به  مرد  گفت : برای  ورود  به  بهشت    باید  صد امتیاز  داشته  باشید،  کارهای  خوبی  را  که  در  دنیا  انجام  داده  اید،  بگوئید  تا من به شما امتیاز  بدهم .    مرد گفت : من  با  همسرم  ازدواج  کردم، 50 سال با او به مهربانی  رفتار  کردم  و  هرگز  به  او  خیانت  نکردم .    فرشته  گفت : این  سه  امتیاز .    مرد اضافه کرد :....  من در تمام طول عمرم  به خداوند اعتقاد داشتم و حتی  دیگران  را  هم  به  راه  راست  هدایت  می  کردم .    فرشته  گفت : این  هم  یک  امتیاز .    مرد باز ادامه داد: در شهر نوانخانه ای  ساختم و کودکان  بی  خانمان  را  آنجا  جمع  کردم  و  به  آنها  کمک  کردم .    فرشته  گفت : این  هم  دو  امتیاز .    مرد در حالی  که  گریه  می  کرد  گفت : با  این  وضع من هرگز  نمی  توانم  داخل  بهشت  شوم  مگر  اینکه  خداوند  لطفش  را  شامل  حال  من  کند .      فرشته لبخندی  زد  و  گفت : بله،  تنها  راه  ورود  بشر  به  بهشت  موهبت الهی  است  و  اکنون  این  لطف  شامل  حال  شما  شد  و  اجازه  ورود  به  بهشت  برایتان  صادر  شد !!