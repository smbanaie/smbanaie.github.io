title: پیر و سالک
summary: پیر و سالک
date: 2010-5-23
modified: 2018-08-01
icon:  icon-link2
lang: fa
category: خواندنیها
slug: پیر-و-سالک
authors: مجتبی بنائی
tags: نکته‌ها,خواندنیها,نکات
image: /images/static/misc.jpg

s: خواندنیها | نکات    پيرمردى  بر  قاطرى  بنشسته  بود  و  از  بيابانى  می‌گذشت . سالكى  را بديد كه پياده  بود  پيرمرد  گفت : اى  مرد  به  كجا  رهسپاری؟  سالك گفت : به  دهى  كه  گويند  مردمش  خدا  نشناسند  و  كينه  و  عداوت  می‌ورزند و  زنان خود را از ارث محروم می‌كنند  پيرمرد  گفت : به  خوب  جايى  می‌روى  سالك گفت : چرا؟  پيرمرد  گفت : من  از  مردم  آن  ديارم  و  ديرى  است  كه  چشم  انتظارم  تا  كسى  بيايد  و  اين مردم را هدايت كند  سالك گفت : پس  آنچه  گويند  راست  باشد؟  پيرمرد  گفت : تا  راست  چه  باشد  سالك گفت : آن  كلام  كه  بر  واقعيتى  صدق  كند  پيرمرد  گفت : در  آن  ديار  كسى  را  شناسى  كه  در  آنجا  منزل  كنی؟  سالك گفت : نه  پيرمرد  گفت : مردمانى  چنين  بد  سيرت  چگونه  تو  را  ميزبان  باشند؟  سالك گفت : ندانم  پيرمرد  گفت : چندى  ميهمان  ما  باش . باغى  دارم  و  ديرى  است  كه  با  دخترم  روزگار  می‌گذرانم  سالك گفت : خداوند  تو  را  عزت  دهد  اما  نيك  آن  است  كه  به  ميانه  مردمان  كج  كردار روم و به كار خود رسم  پيرمرد  گفت : اى  كوكب  هدايت  شبى  در  منزل  ما  بيتوته  كن  تا  خودت  را  بازيابى  و  هم ديگران  را  بازسازى  سالك گفت : براى  رسيدن  شتاب  دارم  پيرمرد  گفت : نقل  است  شيخى  از  آن  رو  كه  خلايق  را  زودتر  به  جنت  رساند  آنان  را  تركه می‌زد تا  هدايت  شوند . ترسم  كه  تو  نيز  با  مردم  اين  ديار  كج  كردار  آن  كنى كه شيخ كرد  سالك گفت : ندانم  كه  مردم  با  تركه  به  جنت  بروند  يا  نه؟  پيرمرد  گفت : پس  تامل  كن  تا  تحمل  نيز  خود  آيد . خلايق  با  خداى  خود  سرانجام  به  راه آيند  پيرمرد  و  سالك  به  باغ  رسيدند . از  دروازه  باغ  كه  گذر  كردند ...  سالك گفت : حقا  كه  اينجا  جنت  زمين  است . آن  چشمه  و  آن  پرندگان  به  غايت  مسرت  بخش‌اند  پيرمرد  گفت : بر  آن  تخت  بنشين  تا  دخترم  ما  را  ميزبان  باشد  دختر با شال و دستارى سبز آمد و تنگى  شربت  بياورد  و  نزد  ميهمان  بنهاد . سالك  در او خيره بماند و در لحظه دل باخت. شب را آنجا بيتوته كرد و سحرگاهان  كه  به قصد گزاردن  نماز  برخاست  پيرمرد  گفت : با  آن  شتابى  كه  براى  هدايت  خلق  دارى پندارم  كه  امروز  را  رهسپارى  سالك گفت : اگر  مجالى  باشد  امروز  را  ميهمان  تو  باشم  پيرمرد  گفت : تامل  در  احوال  آدميان  راه  نجات  خلايق  است . اينگونه  كن  سالك در باغ قدمى بزد و كنار چشمه  برفت . پرنده‌ها را  نيك  نگريست  و  دختر  او  را ميزبان بود. طعامى لذيذ بدو داد و گاه  با  او  هم  كلام  شد . دختر  از  احوال  مردم و دين خدا نيك آگاه  بود  و  سالك  از  او  غرق  در  حيرت  شد . روز  دگر  سالك  نماز گزارد  و  در  باغ  قدم  زد  پيرمرد  او  را  بديد  و  گفت : لابد  به  انديشه‌اى كه  رهسپار  رسالت  خود  بشوى  سالك چندى  به  فكر  فرو  رفت  و  گفت : عقل  فرمان  رفتن  می‌دهد اما  دل  اطاعت  نكند  پيرمرد  گفت : به  فرمان  دل  روزى  دگر  بمان  تا  كار  عقل  نيز  سرانجام  گيرد  سالك روزى دگر  بماند  پيرمرد  گفت : لابد  امروز  خواهى  رفت , افسوس  كه  ما  را  تنها  خواهى  گذاشت  سالك گفت : ندانم  خواهم  رفت  يا  نه , اما  عقل  به  سرانجام  رسيده  است . اى  پيرمرد  من دلباخته دخترت هستم و خواستگارش  پيرمرد  گفت : با  اينكه  اين  هم  فرمان  دل  است  اما  بخردانه  پاسخ  گويم  سالك گفت : بر  شنيدن  بی‌تابم  پيرمرد  گفت : دخترم  را  تزويج  خواهم  كرد  به  شرطى  سالك گفت : هر  چه  باشد  گردن  نهم  پيرمرد  گفت : به  ده  بروى  و  آن  خلايق  كج  كردار  را  به  راه  راست  گردانى  تا  خدا  از تو و ما خشنود گردد  سالك گفت : اين  كار  بسى  دشوار  باشد  پيرمرد  گفت : آن  گاه  كه  تو  را  ديدم  اين  كار  سهل  می‌نمود  سالك گفت : آن  زمان  من  رسالت  خود  را  انجام  می‌دادم اگر  خلايق  به  راه  راست  می‌شدند , و  اگر  نشدند  من  كار  خويشتن  را  به  تمام  كرده  بودم  پيرمرد  گفت : پس  تو  را  رسالتى  نبود  و  در  پى  كار  خود  بوده‌اى  سالك گفت : آرى  پيرمرد  گفت : اينك  كه  با  دل  سخن  گويى  كج  كردارى  را  هدايت  كن  و  باز  گرد  آنگاه  دخترم از آن تو  سالك گفت : آن  يك  نفر  را  من  بر  گزينم  يا  تو؟  پيرمرد  گفت : پيرمردى  است  ربا  خوار  كه  در  گذر  دكان  محقرى  دارد  و  در  ميان  مردم كج كردار, او شهره است  سالك گفت : پيرمردى  كه  عمرى  بدين  صفت  بوده  و  به  گناه  خود  اصرار  دارد  چگونه  با دم سرد من راست گردد؟  پيرمرد  گفت : تو  براى  هدايت  خلقى  می‌رفتى  سالك گفت : آن  زمان  رسم  عاشقى  نبود  پيرمرد  گفت : نيك  گفتى . اينك  كه  شرط  عاشقى  است  برو  به  آن  ديار  و  در  احوال  مردم نيك نظر كن, می‌خواهم بدانم  چه  ديده  و  چه  شنيده‌ای؟  سالك گفت : همان  كنم  که  تو  گويى  سالك رفت, به آن ديار كه رسيد از مردى سراغ پيرمرد  را  گرفت  مرد گفت : اين  سوال  را  از  كسى  ديگر  مپرس  سالك گفت : چرا؟  مرد گفت : ديرى  است  كه  توبه  كرده  و  از  خلايق  حلاليت  طلبيده  و  همه  ثروت  خود  را به فقرا داده و با دخترش در باغى روزگار  می‌گذراند  سالك گفت : شنيده‌ام كه  مردم  اين  ديار  كج  كردارند  مرد گفت : تازه  به  اين  ديار  آمده‌ام , آنچه  تو  گويى  ندانم . خود  در  احوال  مردم  نظاره كن  سالك در احوال مردم بسيار نظاره كرد. هر آنكس كه ديد خوب ديد و هر آنچه  ديد  زيبا. برگشت  دست  پيرمرد  را  بوسيد  پيرمرد  گفت : چه  ديدی؟  سالك گفت : خلايق  سر  به  كار  خود  دارند  و  با  خداى  خود  در  عبادت  پيرمرد  گفت : وقتى  با  دلى  پر  عشق  در  مردم  بنگرى  آنان  را  آنگونه  ببينى كه هستند نه آنگونه  كه  خود  خواهى