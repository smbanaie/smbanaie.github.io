title: نیرنگ ماهیگیر
summary: نیرنگ ماهیگیر
date: 2010-7-12
modified: 2018-08-01
icon:  icon-link2
lang: fa
category: خواندنیها
slug: نیرنگ-ماهیگیر
authors: مجتبی بنائی
tags: عمومی,اقتصاد,خواندنیها,لبخند,نکات
image: /images/static/misc.jpg

s: اقتصاد | خواندنیها | لبخند | نکات    چند شب پیش در میان مریض ها منشی ام وارد شد و گفت یک آقایی که ماهی بزرگی در دست دارد آمده است و می خواهد شما را ملاقات کند...  مرد میانسالی با لهجه شدید وارد شد و در حالی که یک ماهی حدودا ده کیلویی دریک کیسه نایلون بزرگ در دست داشت، شروع کرد به تشکر کردن که من عموی فلان کس هستم و شما جان او را نجات دادی و خلاصه این ماهی تحفه ناقابلی است و...  هر چه فکر کردم "فلان کس" را به یاد نیاوردم ولی ماهی را گرفتم و از او تشکر کردم.  شب ماهی را به خانه بردم و زنم شروع به غرغر کرد که من ماهی پاک نمی کنم! خودم تا نصف شب نشستم و ماهی را تمیز کردم و قطعه قطعه نموده و در فریزر گذاشتم.  فردا عصر وارد مطب که شدم دیدم همان مرد ایستاده است و بسیار مضطرب است.  تا مرا دید به طرفم دوید و گفت آقای دکتر دستم به دامنت... ماهی را پس بده... من باید این ماهی را به فلان دکتر بدهم اشتباهی به شما دادم.... چرا شما به من نگفتی که آن دکتر نیستی و برادرزاده مرا نمی شناسی؟  من که در سالن و جلوی سایر بیماران یکه خورده بودم با دستپاچگی گفتم که ماهی ات الآن در فریزر خانه ماست.  او هم با ناراحتی گفت: پس پولش را بدهید تا برای دکترش یک ماهی دیگر بخرم.  و من با شرمساری هفتاد هزار تومان به او پرداختم.  چند روز بعد متوجه شدم که ماجرای مشابهی برای تعدادی از همکارانم رخ داده است و ظاهرا آن مرد یک وانت ماهی به شهر ما آورده و به پزشکان انداخته است!