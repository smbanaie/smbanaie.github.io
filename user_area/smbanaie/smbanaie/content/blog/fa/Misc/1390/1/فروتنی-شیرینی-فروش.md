title: فروتنی شیرینی فروش
summary: فروتنی شیرینی فروش
date: 2011-4-14
modified: 2018-08-01
icon:  icon-link2
lang: fa
category: خواندنیها
slug: فروتنی-شیرینی-فروش
authors: مجتبی بنائی
tags: عمومی,خواندنیها,روانشناسی
image: /images/static/misc.jpg

s: خواندنیها | روانشناسی در اوزاکا، شیرینی‌سرای بسیار  مشهوری بود. شهرت او به خاطر  شیرینی‌های خوشمزه‌ای بود که می‌پخت . مشتری‌های بسیار ثروتمندی به این  مغازه می‌آمدند، چون قیمت شیرینی‌ها  بسیار گران بود. صاحب فروشگاه همیشه  در همان عقب مغازه بود و هیچ وقت برای  خوش‌آمد مشتری‌ها به این طرف نمی‌آمد . مهم نبود که مشتری چقدر ثروتمند است .  یک روز مرد فقیری با لباس‌های مندرس و  موهای ژولیده وارد فروشگاه شد و عمداً  نزدیک پیش‌خوان آمد . قبل از آن‌که مرد  فقیر به پیشخوان برسد، صاحب فروشگاه  از پشت مغازه بیرون پرید و فروشندگان  را به کناری کشید و با تواضع فراوان  به آن مرد فقیر خوش‌آمد گفت و با  صبوری تمام منتظر شد تا آن مرد  جیب‌هایش را بگردد تا پولی برای یک  تکه شیرینی بیابد !  صاحب فروشگاه خیلی مؤدبانه شیرینی را  در دست‌های مرد فقیر قرار داد و  هنگامی که او فروشگاه را ترک می‌کرد،  صاحب فروشگاه همچنان تعظیم می‌کرد .  وقتی مشتری فقیر رفت، فروشندگان  نتوانستند مقاومت کنند و پرسیدند که  در حالی که برای مشتری‌های ثروتمند از  جای خود بلند نمی‌شوید، چرا برای مردی  فقیر شخصاً به خدمت حاضر شدید .  صاحب مغازه در پاسخ گفت: مرد فقیر  همه‌ی پولی را که داشت برای یک تکه  شیرینی داد و واقعاً به ما افتخار  داد. این شیرینی برای او واقعاً لذیذ  بود. شیرینی ما به نظر ثروتمندان خوب  است، اما نه آنقدر که برای مرد فقیر،  خوب و باارزش است.  برگرفته از كتاب : باترا، پرومودا؛ رمز و راز زندگي  بهتر؛ چاپ نخست؛ تهران: انتشارات  بهزاد 1387.