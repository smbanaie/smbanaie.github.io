title: منزلت مومن
summary: منزلت مومن
date: 2011-5-12
modified: 2018-08-01
icon:  icon-link2
lang: fa
category: خواندنیها
slug: منزلت-مومن
authors: مجتبی بنائی
tags: مذهبی,خواندنیها,مذهب
image: /images/static/misc.jpg

s: خواندنیها | مذهب یونس ابن یعقوب از امام صادق علیه السلام نقل کرده است که:‏  ‏[در خصوص مومنان] هر بدنی که چهل روز آسیبی به آن وارد نشود، ملعون است  و دور از رحمت خداوند.‏  گفتم: واقعاً ملعون است!؟  فرمود: بله.‏  گفتم: واقعاً!؟  باز فرمود: بله.‏    پس چون امام(ع) سنگینی مطلب برای من را مشاهده کرد، فرمود:‏  ای یونس! از جمله ی بلا و آسیب به بدن، همین خراش پوست و ضربه خوردن و لغزیدن و یک سختی و خطا کردن و پاره شدن بند کفش و چشم درد و مانند اینها است [نه لزوماً مصیبت های بزرگ].‏    مومن نزد خداوند با فضیلت تر و گرامی تر از آن است که بگذارد چهل روز بر او بگذرد و گناهانِ او را پاک ننماید؛ ولو به یک غم پنهان در دل، که او نفهمد این غم از کجا حاصل شده است. ‏    به خدا قسم، وقتی یکی از شما سکه های درهم را در کف دست وزن می کند و متوجه نقصان آن شده و غصه دار می شود، سپس دوباره وزن می کند و متوجه می شود که وزنش درست بوده، همین غصه ی کوتاه و گذرا، موجب آمرزش برخی از گناهان اوست.‏    الوسائل : ۱۱ / ۵۱۸ ج ۷ والبحار : ۷۶ / ۳۵۴ ج ۲۱ عن كنز الكراجكي : ص ۶۳  بإسناده عن يونس بن يعقوب