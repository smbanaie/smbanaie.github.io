title: بهترین دین
summary: بهترین دین
date: 2011-4-19
modified: 2018-08-01
icon:  icon-link2
lang: fa
category: خواندنیها
slug: بهترین-دین
authors: مجتبی بنائی
tags: مذهبی,دین
image: /images/static/misc.jpg

s: دین مکالمه‌اى بين لئوناردو باف و دالايى‌لاما    لئوناردو باف يک پژوهشگر دينى معروف در برزيل است. متن زير، نوشته اوست:  در ميزگردى که درباره «دين و آزادى» برپا شده بود و دالايى‌لاما هم در آن حضور داشت، من با کنجکاوى، و البته کمى بدجنسى، از او پرسيدم: عالى جناب، بهترين دين کدام است؟  خودم فکر کردم که او لابد خواهد گفت: «بودايى» يا «اديان شرقى که خيلى قديمى‌تر از مسيحيت هستند.»  دالايى‌لاما کمى درنگ کرد، لبخندى زد و به چشمان من خيره شد ... و آنگاه گفت:  «بهترين دين، آن است  که از شما آدم بهترى بسازد.»  من که از چنين پاسخ خردمندانه‌اى شرمنده شده بودم، پرسيدم:  آنچه مرا انسان بهترى مى‌سازد چيست؟  او پاسخ داد:  «هر چيز که شما را دل‌رحم‌تر، فهميده‌تر، مستقل‌تر، بى‌طرف‌تر، بامحبت‌تر، انسان دوست‌تر، با مسئوليت‌تر و اخلاقى‌تر سازد.  دينى که اين کار را براى شما بکند، بهترين دين است»  من لحظه‌اى ساکت ماندم و به حرف‌هاى خردمندانة او انديشيدم. به نظر من پيامى که در پشت حرف‌هاى او قرار دارد چنين است:  دوست من! اين که تو به چه دينى اعتقاد دارى و يا اين که اصلاً به هيچ دينى اعتقاد ندارى، براى من اهميت ندارد. آنچه براى من اهميت دارد، رفتار تو در خانه، در خانواده، در محل کار، در جامعه و در کلّ جهان است.  به ياد داشته باش، عالم هستى بازتاب اعمال و افکار ماست.  قانون عمل و عکس‌العمل فقط منحصر به فيزيک نيست. در روابط انسانى هم صادق است.  اگر خوبى کنى، خوبى مى‌بينى  و اگر بدى کنى، بدى.  هميشه چيزهايى را به دست خواهى آورد که براى ديگران نيز همان‌ها را آرزو کنى.  شاد بودن، هدف نيست. يک انتخاب است.    «هيچ دينى بالاتر از حقيقت وجود ندارد.»