title: کوک کن ساعت خویش
summary: کوک کن ساعت خویش
date: 2011-4-10
modified: 2018-08-01
icon:  icon-link2
lang: fa
category: خواندنیها
slug: کوک-کن-ساعت-خویش
authors: مجتبی بنائی
tags: اشعار,جامعه,شعر
image: /images/static/misc.jpg

s: جامعه | شعر كوك كن ساعتِ خویش !  اعتباری به خروسِ سحری، نیست دگر  دیر خوابیده و برخاسـتنـش دشـوار است  كوك كن ساعتِ خویش !  كه مـؤذّن، شبِ پیـش  دسته گل داده به آب  و در آغوش سحر رفته به خواب  كوك كن ساعتِ خویش !  شاطری نیست در این شهرِ بزرگ  كه سحر برخیزد  شاطران با مددِ آهن و جوشِ شیرین  دیر برمی خیزند  كوك كن ساعتِ خویش !  كه سحرگاه كسی  بقچه در زیر بغل،  راهیِ حمّامی نیست  كه تو از لِخ لِخِ دمپایی و تك سرفه ی او برخیزی  كوك كن ساعتِ خویش !  رفتگر مُرده و این كوچه دگر  خالی از خِش خِشِ جارویِ شبِ رفتگر است  كوك كن ساعتِ خویش !  ماكیان ها همه مستِ خوابند  شهر هم . . .  خوابِ اینترنتیِ عصرِ اتم می بیند  كوك كن ساعتِ خویش !  كه در این شهر، دگر مستی نیست  كه تو وقتِ سحر، آنگاه كه از میكده برمی گردد  از صدای سخن و زمزمه ی زیرِ لبش برخیزی  كوك كن ساعتِ خویش !  اعتباری به خروسِ سحری نیست دگر  و در این شهر سحرخیزی نیست    شعری از مرتضی کیوان هاشمی