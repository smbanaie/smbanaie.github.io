title:سینمای هندوستان، عامرخان و فیلم‌هایی در رده جهانی
date:2018-11-8
modified:2018-11-8
icon:icon-link2
lang:fa
category:روزنوشت
tags:عامرخان,پیشنهاد فیلم,پیشنهاد سریال,هنر اصیل
Slug:سینمای-هندوستان-عامرخان-فیلم‌هایی-در-رده-جهانی
authors:مجتبی بنائی
summary:فیلمها و سریالهای جدیدی که در هند تولید می‌شود، در حال تغییر نگرش جهانی به این کشور کهن است.
image: /images/blog/Diary/1397/8/PK-2014.jpg

![فیلم محبوب PK <>]({static}/images/blog/Diary/1397/8/PK-2014.jpg)

چند وقت پیش وقتی دنبال یک سریال دوبله خوب برای وقت گذرانی درکنار خانواده بودم به سریال جدید هندی [بازیهای مقدس](http://mydiba.one/series/tt6077448/) برخوردم که امتیاز حدود 9 آن در [IMDB](https://www.imdb.com/title/tt6077448/) مرا به تعجب واداشت و کنجکاو شدم که حتما آنرا که توسط شرکت معروف [نتفلیکس](https://fa.wikipedia.org/wiki/%D9%86%D8%AA%E2%80%8C%D9%81%D9%84%DB%8C%DA%A9%D8%B3) ساخته شده است، نگاه کنم.

![فیلم محبوب فیلم بازیهای مقدس \<\>](/images/blog/Diary/1397/8/SacredGamesstills7.jpg)
  
در این بین، متوجه شدم که چند فیلم جدید هندی که در سالیان اخیر تولید شده است در بی[ن 250 فیلم برتر سایت IMDB](https://www.imdb.com/chart/top?ref_=nv_mv_250) قرار گرفته است. وقتی نظر یکی از بینندگان [فیلم دانگال](https://fa.wikipedia.org/wiki/%D8%AF%D8%A7%D9%86%DA%AF%D8%A7%D9%84) (پرفروش‌ترین فیلم تاریخ هند) را مشاهده کردم که گفته بود، بهترین فیلم عمرم را دیده‌ام، عزمم را جزم کردم که سر فرصت این فیلمها که همگی بازی درخشان [عامرخان](https://fa.wikipedia.org/wiki/%D8%B9%D8%A7%D9%85%D8%B1_%D8%AE%D8%A7%D9%86) (یا در ایران : امیرخان) را با خود داشتند و امتیاز بالایی را هم از منتقدین گرفته بودند، تماشا کنم.  
با فیلم [سه احمق](https://fa.wikipedia.org/wiki/%D8%B3%D9%87_%D8%A7%D8%AD%D9%85%D9%82) شروع کردیم. فیلمی که داستان سه دوست دانشگاهی را به صورت طنز روایت میکرد که یکی از آن سه نفر، به جای نمره گرفتن دغدغه یادگرفتن داشت و در این بین، مسایلی بین خانواده‌ها پیش می‌آمد که رفتار درست و انسانی عامرخان در حل این مسایل نقش اصلی را داشت. از این شروع، واقعا لذت بردم. مفاهیم عمیقی به زبان طنز منتقل شده بود و فحوای کلام هم این بود که **در زندگی بدنبال علایقتون باشید در عین احترام به قواعد زندگی عرفی .**  
بعد از آن [فیلم PK](https://fa.wikipedia.org/wiki/%D9%BE%DB%8C%E2%80%8C%DA%A9%DB%8C_%28%D9%81%DB%8C%D9%84%D9%85%29) را با بچه ها نشستیم و حدود سه ساعت نگاه کردیم. بعد از اتمام اون، واقعا حال خوبی به همه ما دست داد. این که یک موجود فضایی به زمین بیاید و کلید برگشت به سفینه اش را گم کند و به او بگویند **فقط خدا می تواند آنرا برایت پیدا کن**د و او هم بدنبال خدا، **تمام مذاهب رسمی هند را دنبال کند** تا بلکه خدا به او نظر کند به حد کافی جذاب هست. ماجرای دختری خبرنگار که از نامزد پاکستانیش دور مانده هم باعث روایت جذاب تر این ماجرا شده است. 

![صحنه‌هایی از فیلم پی‌کی \<\>](/images/blog/Diary/1397/8/aamir-khan-pk.jpg)  
  
اینکه به رفتار مذهبیون با دیدی از بالا نگاه کنی و چراهای مختلف از خودت بپرسی، در عین زبان طنز فیلم، آنرا به فیلمی فلسفی و هنری هم تبدیل می کند و الحق که خوب از پس رساندن هدف اصلی فیلم برآمده است که

> مواظب باشید که شماره اشتباه را برای تماس با خدا انتخاب نکنید

فیلم [ستاره‌های روی زمین](https://fa.wikipedia.org/wiki/%D8%B3%D8%AA%D8%A7%D8%B1%D9%87%E2%80%8C%D9%87%D8%A7%DB%8C_%D8%B1%D9%88%DB%8C_%D8%B2%D9%85%DB%8C%D9%86) را هم که قبلاً از عامر خان دیده‌ بودم و روایت معلمی است که با عشق به یک کودک اوتیسمی کمک کند، به این لیست فیلم‌های زیبای هندی اضافه کنید.  
فیلمهایی که واقعا از حال و هوای رقص و آواز معمول هندی فاصله دارند و نوید بخش سینمایی پر از مفاهیم انسانی بر جهانیان هستند.