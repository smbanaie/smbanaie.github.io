title: نرم افزارهای کاربردی  Microsoft OneNote
summary: نرم افزارهای کاربردی  Microsoft OneNote
date: 2010-3-8
modified: 2018-08-01
icon:  icon-link2
lang: fa
category: تخصصی
slug: نرم-افزارهای-کاربردی-Microsoft-OneNote
authors: مجتبی بنائی
tags: تخصصی‌نرم‌افزار,تخصصی,نرم افزار
image: /images/static/diary.jpg

s: تخصصی | نرم افزار یکی از نرم افزارهایی که خودم به شخصه زیاد از ان استفاده می کنم و تا قبل از آمدنش ، کمبودش را حس می کردم نرم افزار یادداشت مایکروسافت یا OneNote  است.    برای شما خیلی اوقات پیش آمده است که یادداشت زیبایی ، قطعه شعری ، قطعه کدی یا حتی شماره تلفنی را می خواهید ذخیره کنید. معمولاً برای اینکار از ذخیره آنها در فایلهای ورد، متن و غیره استفاده خواهید کرد. اما بدی این روش این است که اطلاعات شما قطعه قطعه شده و در جاهای مختلفی ذخیره شده است و نیز جستجو در آنها به ابزارهای خاصی نیاز دارد. نرم افزار یادداشت مایکروسافت دقیقاً برای رفع این نیاز ساخته شده است.  یک محیط بسیار ساده  و راحت که در آن ، متن ، صدا ، فیلم و غیره را به صورت کاملاً گروه بندی شده و مجتمع می توانید داشته باشید.  ویژگی اصلی این محیط ، سادگی کار و راحتی طبقه بندی اطلاعات در آن است به صورتی که وقتی نرم افزار را باز می کنید و یک  صفحه یا بخش جدید ایجاد می کنید ، هر جای صفحه که دلتان خواست می توانید تایپ کنید، عکس اضافه کنید ، ویرایش و زیباسازی آن را انجام دهید.  به طور خلاصه،OneNote   یک دفترچه یادداشت بسیار خوش دست و با امکانات مناسب است که به نظرم برای همه لازم و واجب است .این نرم افزار با مجموعه آفیس نصب می شود و معمولاً روی خیلی سیستم ها وجود دارد.  برای افرادی هم که از فعلاً کامپیوتر شخصی ندارند، می توانند نسخه همراه (پرتابل) آنرا در فلش داشته باشند و هر جا نیاز داشتند آنرا اجرا کرده، یادداشت های خود را درون فلش ذخیره و استفاده کنند و یا اینکه پوشه دیتای آنرا (مکان ذخیره سازی داده های نرم افزار که قابل تنظیم است) درون فلش ذخیره کنند و هربار با کلیک برروی بخشی که نیازدارند از روی فلش، برروی سیستمی که وان نوت نصب باشد، از یادداشت های خود استفاده کنند.