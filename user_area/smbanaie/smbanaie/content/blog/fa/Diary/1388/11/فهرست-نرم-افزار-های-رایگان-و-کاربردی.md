title: فهرست نرم افزار های رایگان و کاربردی
summary: فهرست نرم افزار های رایگان و کاربردی
date: 2010-2-12
modified: 2018-08-01
icon:  icon-link2
lang: fa
category: روزنوشت
slug: فهرست-نرم-افزار-های-رایگان-و-کاربردی
authors: مجتبی بنائی
tags: تخصصی‌نرم‌افزار,تجربیات
image: /images/static/diary.jpg

s: تجربیات بسیاری از نیازهای نرم افزاری ما می تواند به راحتی توسط نرم افزارهای رایگان و اپن سورس ، برطرف شود. مزیت اصلی این گونه نرم افزارها این است که همیشه آخرین نسخه از آنها را می توانیم داشته باشیم، به راحتی به روزرسانی می شوند و به دلیل کثرت استفاده در دنیا از آنها روز به روز بر امکانشان افزوده می شود.  تصمیم گرفتم فهرستی از این نرم افزار های مفید و کاربردی را که در کاربرد روزمره رایانه بسیار موثر هستند را تهیه کنم . خوشحال می شوم نرم افزارهای رایگان و یا اپن سورسی که سراغ دارید به این لیست اضافه شود.  توضیح : بعضی از نرم افزار ها فقط رایگان هستند اما اپن سورس نیستند یعنی کاربر خود قادر به تغییر آنها نیست. ترجیح بر استفاده از نرم افزارهای اپن سورس است که علاوه بر خود نرم افزار ، کد آن نیز قابل استفاده باشد . این امر علاوه بر امکان تغییر دلخواه برنامه، امنیت برنامه را بالا می برد چون وقتی سورس برنامه در اختیار همه باشد خطاها و باگ های آن سریعتر رفع می شود. (به همین دلیل است که امنیت یونیکس با ویندوز قابل مقایسه نیست)   ++NotePad   یک ادیتور ساده و سریع مشابه نوت پد با امکانات بیشتر . از مزایای این ادیتور ، افزونه های مختلفی است که می توان به آن اضافه کرد. با نصب آن ، به منوی زمینه ( کلیک چپ - Context Menu ) گزینه ویرایش توسط این ادیتور اضافه می شود که بسیار به درد بخور است. (نرم افزار فارسی نیز می شود )  لینک دانلود  سایت سازنده     Free Download Manager   یک نرم افزار مفید و رایگان برای مدیریت دانلود . تقریباً هر چیزی برای مدیریت دانلود نیاز دارید مانند  گروه بندی خودکار فایلها، قابلیت توقف و از سرگیری، دانلود همزمان، تنظیم ساعت دانلود و امثال آنرا به خوبی دارد. از دیگر مزایای این نرم افزار، افزونه های مختلفی است که به آن اضافه می شود مانند امکان دانلود تورنت ، آپلود فایل ، زبانهای مختلف و تبدیل فیلم. (نرم افزار فارسی نیز می شود )  لینک دانلود       KM Player   نرم افزار پخش کننده چند رسانه ای که تقریباً تمام فرمت های ویدئویی و صوتی را پشتیبانی می کند و از محبوبیت زیادی برخوردار است . نرم افزاری کم حجم (حدود 14 مگابایت) که به راحتی نصب و استفاده می شود و همراه با خود کدک های موردنیاز برای پخش فرمتهای مختلف را داراست.  امکانات زیادی نیز برای مدیریت فیلم و صدا دارد به عنوان مثال می توانید قسمتی از یک فیلم را انتخاب و به عنوان قسمت مورد علاقه علامت بزنید.  از دیگر مزایای آن ، به ظاهر مدرن و جذاب و نیز امکان نصب پوسته ها و ظواهر مختلف برای آن است.  از دیگر نرم افزار های رایگان پخش چند رسانه ای می توان به VLC Medi Player و Gom Player  اشاره کرد. (نرم افزار فارسی نیز می شود )  لینک دانلود   Picasa Image Organizer   نرم افزاری حرفه ای و رایگان برای نمایش و      سازماندهی عکس ها. این نرم افزار که جزء محصولات شرکت گوگل است، برای مدیریت      عکس ها، روتوش جزئی عکس ها مانند تنظیم نور از بهترین انتخاب هاست . به راحتی می توانید برای      عکسهایتان توصیف بنویسید، امتیاز دهید ، آنها را برای انتقال در وب آماده      کنید و نوع آنها را عوض کنید. برای آنهایی که با دوربین های دیجیتال همیشه در      حال عکاسی وذخیره عکس هستند ، نرم افزاری ضروری است. البته برای ویرایش عکس ها گزینه مناسبی نیست هر چند امکانات اولیه ای برای کاربران غیرحرفه ای دارد.  لینک دانلود  البته گوگل برای دانلود کاربران ایرانی به دلیل تحریم، محدودیت هایی قائل شده است فایل را از این آدرس دانلود کنید .    سرفرصت لیست را تکمیل خواهم کرد.  ادامه دارد ......