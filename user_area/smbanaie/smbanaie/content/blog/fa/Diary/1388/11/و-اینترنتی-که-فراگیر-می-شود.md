title: و اینترنتی که فراگیر می شود
summary: و اینترنتی که فراگیر می شود
date: 2010-1-29
modified: 2018-08-01
icon:  icon-link2
lang: fa
category: روزنوشت
slug: و-اینترنتی-که-فراگیر-می-شود
authors: مجتبی بنائی
tags: تخصصی‌نرم‌افزار,اینترنت,تجربیات,کارآفرینی
image: /images/static/diary.jpg

s: اینترنت | تجربیات | کارآفرینی   چندی پیش خانه عموی کوچکم مهمان بودم. پسرعمویم سال دوم راهنمائی درس می خواند و از من تقاضا کرد  مشکل فونت نمونه سوالات امتحانی که از اینترنت گرفته است را برایش حل کنم. برایم خیلی جالب بود که یک نوجوان 13 ساله خودش توانسته نیازش را از اینترنت برطرف کند. این خود نوید بخش آینده ای بس درخشان در صنعت طراحی وب کشور است.  به نظرم اگر امروز کسی حرفه ای روی وب و خدماتی که از طریق وب می توان ارائه کرد، متمرکز شود در درازمدت آینده ای روشن خواهد داشت.  مثال برای خدمات و بخصوص تولید محتوا در وب زیاد است. من هنوز یک سایت جامع گردشگری که تمام نیازها مانند دادن ابتدا و انتهای مقصد و دریافت مسیر و نقاط گردشگری آنرا در ایران سراغ ندارم . سایتی برای گل ها و گیاهان آپارتمانی سراغ ندارم. برای دریافت نمونه سوالات مدارس سایت مناسبی نخواهید یافت. یک سایت راهنمای خرید در زمینه هایی غیر از کامپیوتر و موبایل ، به سختی یافت می شود. بسیاری از سایتهایی هم که در این زمینه وجود دارند بیشتر به صورت تالار گفتگو هستند که یافتن مطالب در آنها به راحتی امکان پذیر نیست.  از طرفی ، بحث پشتیبانی و خدمات از طریق اینترنت نیز به غیر از تولید محتوی ، چندان جدی گرفته نمی شود. چند روز پیش در اینترنت دنبال محصولات پاپکو بودم . داخل سایت شرکت اولاً از هر محصول فقط یک عکس کلی گذاشته بودند و نیز امکان خرید اینترنتی وجود نداشت. ایمیلی هم که به شرکت زدم، تحویل نشد و معلوم بود که فقط روی کاغذ وجود داشت.  متاسفانه اکثر سایتهای تجاری و شرکتها، این ضعف عمده در طراحی و پشتیبانی  سایت را دارند. اکثر سازمانها و ادارات نیز از این ضعف عمده رنج می برند.  خلاصه کلام اینکه سرمایه گذاری روی وب و محصولات وب و مهم تر از همه پشتیبانی مناسب،  سرمایه گذاری کاربردی و آینده داری  خواهد بود.  خودم به شخصه چندین طرح دراین زمینه دارم که با شروع امتحانات و اتمام تصحیح اوراق به صورت تخصصی به آن خواهم پرداخت.