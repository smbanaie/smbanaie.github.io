title: امکانات گوگل  گوگل Buzz
summary: امکانات گوگل  گوگل Buzz
date: 2010-3-12
modified: 2018-08-01
icon:  icon-link2
lang: fa
category: تخصصی
slug: امکانات-گوگل-گوگل-Buzz
authors: مجتبی بنائی
tags: تخصصی‌نرم‌افزار,تخصصی,گوگل
image: /images/static/diary.jpg

s: تخصصی | گوگل از زمانی که به طور تخصصی دارم سایت شخصی خودم را مدیریت می کنم با بسیاری از ابزار کمکی گوگل که قبلاً تنها نامشان را شنیده بودم،‌آشنا شده ام که بعضی از آنها مانند تحلیل گر گوگل واقعاً مرا جذب کرده است .  قصد دارم این تجربیات خودم را به تدریج در اختیار بقیه بگذارم. از ساده ترین قسمت این امکانات شروع می کنم و فرض می کنم که شما یک اکانت جی میل دارید که معمولاً برای تمامی امکانات گوگل ،‌ همین حساب ایمیل کافیست.  یکی از امکانات جدید گوگل ،‌ ابزاریست به نام Google Buzz.  نمی دانم تا چه حد با شبکه های اجتماعی مانند اورکات،‌ فیس بوک و امثالهم آشنایی دارید . اما به طور خلاصه شبکه های اجتماعی ،‌ شبکه هایی اینترنتی از دوستان است که هر فرد‌، می تواند علایق ،‌ کارهای در حال انجام،‌ اخبار جدید و غیره را در اختیار بقیه گذاشته و نیز از حال و احوال دوستانش نیز با خبر شود.  یکی از امکانات اینترنت که واقعاً اعتیادآور است.!  متاسفانه مدتیست شبکه های اجتماعی اصلیی در ایران مانند فیس. بوک فی.لتر شده است اما به تازگی گوگل با معرفی Google Buzz (که آدرس اصلی آن نیز فی.لتر شده است) به این عرصه پاگذاشته است.  هر چند چندین سال قبل ،‌گوگل با معرفی سرویس اجتماعی خود به نام اورکات وارد این دنیای پرطرفدار شده بود اما به نظر می رسد این ابزار نتوانسته است رضایت کاربران را در مقایسه با سایر رقبای این حوزه ،‌ تامین کند .  از طرفی سرویس ایمیل گوگل بسیار پرطرفدار است و این امر باعث شده است که گوگل از حدود یک ماه پیش در قسمت مدیریت ایمیل کاربران ،‌ لینک Buzz را هم فعال کند.  به کمک این ابزار قادرید فعالیت دوستان و افرادی که برای شما مهم هستند را همزمان با بررسی میلهای خود،‌ بررسی کنید. به کمک این ابزار می توانید سایتهای زیبایی که دیده اید را با بقیه به اشتراک بگذارید،‌ عکس هایتان را در پیکاسا(که جزئی از امکانات گوگل است) آپلود کنید و به طور خودکار به دوستانتان اعلام شود که شما عکس جدیدی در سایت گذاشته اید و الی آخر (دقیقاً مشابه امکاناتی که شبکه های اجتماعی در اختیار می گذارند). مثلا اگر بنده را جزء دوستان خود قرار دهید و من نیز سایت خودم را به پروفایلم اضافه کرده باشم، به طور خودکار جدیدترین پستهای این سایت به ایمیل شما ارسال خواهد شد.  می توانید با دوستان دوستانتان نیز دوست شوید و شبکه دوستانتان را گسترش دهید.  برای شروع باید یک پروفایل عمومی برای خودتان ایجاد کنید تا به بقیه این امکان را بدهید که از علایق و زندگی نامه مختصر شما آگاهی یابندو درصورت تمایل ،‌جزء تعقیب کنندگان شما (Followers ) در آیند . برای اینکه شخصی را به دوستان خود اضافه کنید، هنگامی که با اکانت خود لاگین کرده باشید و برروی پروفایل شخص مورد نظر بروید، گزینه Follow را کافیست که انتخاب کنید.  برای ساخت گوگل پروفایل از آدرس زیر استفاده کنید :  ﻿www. google .com/ profile s  پروفایل (توصیف شخصی) بنده نیز از این آدرس قابل دسترسی است  http://www.google.com/profiles/mojtaba.banaie  برای شروع کار با امکانات گوگل که واقعاً مفید و مورد استفاده است ،‌ حتماً پروفایل شخصی برای خود ساخته ،‌ دوستانتان را به شبکه خود دعوت کرده و نیز خود عضو شبکه دوستانتان شوید .