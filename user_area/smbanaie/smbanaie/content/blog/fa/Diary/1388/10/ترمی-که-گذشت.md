title: ترمی که گذشت
summary: ترمی که گذشت
date: 2010-1-16
modified: 2018-08-01
icon:  icon-link2
lang: fa
category: روزنوشت
slug: ترمی-که-گذشت
authors: مجتبی بنائی
tags: عمومی,تجربیات
image: /images/static/diary.jpg

s: تجربیات ترمی که گذشت یکی از ترمهایی بود که درس زیاد برداشته بودم و این باعث شد که هم به کارهای شرکت نرسم و هم آنطور که باید و شاید به درسهای ارائه شده. تجربه چندین ساله ام نشان داد که کار برنامه نویسی شرکتی با تدریس زیاد اصلاً امکان پذیر نیست. به همین خاطر تصمیم گرفته ام که در ترم های آتی در هیچ جا غیر از آموزشکده، درس برندارم. حتی درسهای آموزشکده فنی را هم در حد 3 یا نهایت 4 درس بردارم.  کار در محیط تجاری غیر از دانشگاه علاوه بر تقویت حس خلاقیت و اعتماد به نفس ، باعث می شود با درگیر شدن در مسائل حوزه واقعی و یافتن راهکار برای آن،  به علم روز نیز مجهز شویم. متاسفانه اکثر همکارانی که بنده سراغ دارم که در رشته کامپیوتر تدریس می کنند فقط بلدند درس بدهند و از انجام کارهای تجاری کوچک هم به تنهایی بر نمی آیند و این یک ضعف بزرگ این رشته است. زمانی می توان به دانشجو انگیزه کافی داد که مثالهای عملی از کاربرد رشته در حوزه های مختلف بیان کنیم . من نظر شخصیم اینه که اگر دانشجو ببینه استادش بهترین ماشین های روز را سواره و توانسته از رشته خودش درآمدزایی کند، بهترین مشوقش برای درس خواندن خواهد بود و اگر همان استاد درسهایش را به سخت ترین صورت  ممکن هم ارائه کند (مانند دکتر نوابی دانشگاه تهران در درس مدار منطقی که اشکمان را درآورد) ، باز هم  مخاطبین با علاقه کارخواهند کرد.  بگذریم. قصد دارم از این به بعد که برنامه خلوت تری  دارم، به طور تخصصی روی یک حوزه پژوهشی به نام انبارش داده ها (DataWarehouse) برای ادامه تحصیل و دو حوزه تخصصی تجاری ، سیستم های اطلاعات جغرافیایی و نرم افزارهای مبتنی بر وب  کار کنم . تا خدا چه بخواهد .......