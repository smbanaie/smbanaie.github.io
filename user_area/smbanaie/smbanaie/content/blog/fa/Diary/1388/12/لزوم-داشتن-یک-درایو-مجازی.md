title: لزوم داشتن یک درایو مجازی
summary: لزوم داشتن یک درایو مجازی
date: 2010-3-15
modified: 2018-08-01
icon:  icon-link2
lang: fa
category: روزنوشت
slug: لزوم-داشتن-یک-درایو-مجازی
authors: مجتبی بنائی
tags: تخصصی‌نرم‌افزار,اینترنت,تجربیات,تخصصی
image: /images/static/diary.jpg

s: اینترنت | تجربیات | تخصصی مدتی بود دنبال یک سایت بودم که امکان ساخت یک درایو مجازی به صورت رایگان را فراهم آورد تا بتوانم بعضی فایلهای مهم و ضروری را حتی درصورت گم شدن لپ تاپ ، آسیب دیدن هارد و سایر عوامل از دست ندهم . دلیل دیگر هم این که شاید همه جا لپ تاپ با من نباشد و یا فلش نداشته باشم و مثلاً بخواهم از پروژه هایی که تابحال انجام داده ام یک نسخه جایی مطمئن ذخیره کنم و هر جا لازم بود، استفاده کنم.  دیشب که داشتم مقالات پیشنهادی گوگل ریدر را نگاه می کردم چشمم به این مقاله افتاد :  How to save and share ridiculously large files  که درون آن بسیاری از سایتهایی که همچنین سرویسی ارائه می دادند را لیست کرده بود. دنبال سرویسی بودم که بتوان به راحتی با آن کار کرد  و علاوه بر واسط وب ، نرم افزاری تحت ویندوز نیز برای این کار داشته باشد. از بین این ها سایت DropBox را انتخاب کردم (ممکن است بهترین نباشد) که هم تا 2 گیگا بایت فضای رایگان داشت هم اینکه یک پوشه در کامپیوتر می ساخت و با نرم افزاری که در اختیارمان می گذاشت خودش این پوشه را با وب همگام می کرد(هر چه در این پوشه ریخته شود دقیقاً با همان ساختار در وب ساخته و کپی می شود) . فعلاً که دارم فایلهای اصلی ، یادداشتها ، پروژه ها و بقیه را به این درایو مجازی منتقل می کنم .  راستی با یک سایت به نام تنزیل آشنا شدم که یک قرآن مجازی است با قابلیت ترجمه و پخش قرآن (پخش را تست نکردم) که واقعاً از سادگی و در عین حال کارآمدی سایت لذت بردم . به نظر نیز یک پروژه شخصی است و بدون حامی خاصی .