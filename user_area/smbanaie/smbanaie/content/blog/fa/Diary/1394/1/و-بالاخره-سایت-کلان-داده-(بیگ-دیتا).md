title: و بالاخره سایت کلان داده (بیگ دیتا)
summary: و بالاخره سایت کلان داده (بیگ دیتا)
date: 2015-4-4
modified: 2018-08-01
icon:  icon-link2
lang: fa
category: روزنوشت
slug: و-بالاخره-سایت-کلان-داده-(بیگ-دیتا)
authors: مجتبی بنائی
tags: تخصصی‌نرم‌افزار,تخصصی
image: /images/static/diary.jpg

s: تخصصی چند سال بود که قصد داشتم سایت BigData.ir را که چند سال پیش و زمانی که هنوز این اصطلاح نامانوس بود و تازه داشت وارد ادبیات تخصصی نرم افزار میشد ثبت کرده بودم، راه اندازی کنم. زمانی با جوملا آنرا راه انداختم اما چون امکانات خاصی مد نظرم بود و فرصت نداشتم آنرا نیمه کاره رها کردم . یکی دوماه پیش به طور اتفاقی قالب های وردپرس را چک می کردم و دیدم قالب صحیفه که یکی از محبوبترین قالب های وردپرس است تقریبا همان امکاناتی را دارد که دنبالش بودم. با اینکه وردپرس کار نکرده بودم اما ایام عید کلاً روی آن وقت گذاشتم تا هم وردپرس را کامل یادبگیرم (البته در حد خودم) و هم این سایتی که مدتهاست در پس زمینه ذهنم مانده بود، راه اندازی شود که دیشب بالاخره تا سحر بیدار بودم و آنرا بالا آوردم و خبرنامه آنرا هم با سایت MailChimp (که برای ایجاد خبرنامه ایمیلی جزء بهترین های بازار است) آماده کردم .  هر چند بخش های مختلف آن مانند کتابخانه ، انجمن گفتگو ، بخش آموزش و مسابقه هنوز راه اندازی نشده است و بسیاری از مقالات آن از سایت خودم یا ویژه نامه کلان داده مجله شبکه برداشته شده است  اما کلیت کار آماده شده است و مطالب متنوعی که این چند سال  گردآوری کرده ام را به تدریج دراین سایت قرار خواهم داد و در این راستا دست تمام علاقه مندان برای همکاری را هم صمیمانه می فشارم .  امیدوارم این سایت بتواند در زمینه بسیار پرطرفدار تحلیل و پردازش داده که جذاب ترین شغل قرن بیست و یک هم نام گرفته است، برای علاقه مندان مفید واقع شود.