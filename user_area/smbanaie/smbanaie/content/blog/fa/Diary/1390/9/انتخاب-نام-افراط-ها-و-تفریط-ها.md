title: انتخاب نام  افراط ها و تفریط ها
summary: انتخاب نام  افراط ها و تفریط ها
date: 2011-12-20
modified: 2018-08-01
icon:  icon-link2
lang: fa
category: روزنوشت
slug: انتخاب-نام-افراط-ها-و-تفریط-ها
authors: مجتبی بنائی
tags: عمومی,روزانه
image: /images/static/diary.jpg

s: روزانه چند شب قبل با یکی از دوستان روحانی و صمیمی ام دیداری تازه شد و  در باره مباحث مختلفی صحبت کردیم. یکی از  مطالب جالبی که ایشان گفت درباره نامگذاری دختر جدیدش بود که یکی از اسامی ایرانی را انتخاب کرده بود. می گفت خیلی ها با تعجب به این امر نگاه می کردند و می گفتند دختر حاج آقا و اسم فلان ؟ و من هم به شوخی به یکی گفتم مادر حضرت شیث همین نام را داشته است که دست از سرمان بردارد ...  از پیامبر  پرسیدند  که  دلیل  نامگذاری  فرزندان  علی  به  حسن  و  حسین  چیست  و  ایشان  پاسخ  داد  که  نام  فرزندان  حضرت هارون شُبَر و شُبیر  بود  و  چون  علی  نسبت  به  من  مانند  هارون  به  موسی  است ، من هم نام فرزندان علی  را  حسن  و  حسین  که  عربی  شده  آن  دو  اسم  است  گذاشتم .  پیامبر  برای  نامگذاری  به  اصولی  توجه  کرد  اما  نهایتا  اسامی  را  به  عربی  برگرداند  و  همان  اسامی  را  استفاده نکرد . به  نظرم  این  امر  درس  خوبی  می  تواند  برای  ما  باشد .  یکی  از  معانی  زینب  ،  شکوفه  است  که  اسمی  بسیار  زیبا  برای  یک  دختر  است  اما  کدام  یک  از  ما  هنگام  نام  بردن  زینب  ،  این  معنا  به  ذهنمان  خطور  می  کند  ؟  به نظرم اگر  بگوئیم  به  یاد  حضرت زینب  نام فرزندم را شکوفه  می  گذارم  بسیار  زیبنده  تر  است  از  نامی  که  حتی  خود  افراد حاوی  آن  معنای  آنرا  نمی  دانند ...  نکته  بعدی  اینکه  بعضی  از  دختران واقعا از نام هایی  که  بر  روی  آنها  گذاشته  شده  است  ناراضی  اند . بسیاری  از  دانشجویان  را  دیده  ام  که  اسم  شناسنامه  ایشان  با  نامی  که  با  آن  صدا زده می  شوند  متفاوت  است  به عنوان مثال سکینه  ،  رقیه  ،  خدیجه  ،  هاجر  که  در زبان عربی  ممکن  است  اسامی  بسیار  زیبایی  هم  باشد  اما  در  فارسی  ایرانی  چندان  رایج  و  زیبا  نیست  یا  حداقل  معنای  خاصی  از  آن  به  ذهن  اکثر  ماها  نمی  رسد. چه  خوب  است  که  حداقل  معنای  فارسی  و  زیبای  آنها  را  در  نامگذاری  فرزندانمان رعایت  کنیم  که  باعث  نشود خودشان بعدها به دوستانشان بگویند  ما  را مثلا فرشته صدا بزنید  نه  رقیه ....  از طرفی  بعضی  هم  چنان  به  دنبال  اسامی  منحصر  بفرد  و  قدیمی  ایرانی  هستند  که  از  خودشان  هم  که  بپرسیم  این  اسم  از کجا  آمد  و  به  چه  معناست  ،  شاید  ندانند .  به امید  روزی  که  ملاک  مسلمانی  و  ارادت  ما  به  بزرگان  دین  ،  نه  اسم  ما  بلکه  رسم  ما  باشد ....