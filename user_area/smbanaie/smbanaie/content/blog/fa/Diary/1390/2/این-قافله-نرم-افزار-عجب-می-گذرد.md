title: این قافله نرم افزار عجب می گذرد 
summary: این قافله نرم افزار عجب می گذرد 
date: 2011-5-5
modified: 2018-08-01
icon:  icon-link2
lang: fa
category: روزنوشت
slug: این-قافله-نرم-افزار-عجب-می-گذرد
authors: مجتبی بنائی
tags: تخصصی‌نرم‌افزار,تجربیات,تخصصی,نرم افزار
image: /images/static/diary.jpg

s: تجربیات | تخصصی | نرم افزار این ترم سر کلاس طراحی وب ، قبل از سال نسخه 1.5.1 جی کوئری را کار کردیم. توی عید نسخه 1.5.2 آن نهایی شد. چندی پیش باز نسخه 1.6 آن وارد بازار شد . تمام این تغییرات در کمتر از یک ترم انجام شده است.  فایرفاکس 4 هنوز فراگیر نشده، نسخه 5 آن قابل نصب و استفاده شده است .....  از این  رشد سریع نرم افزارها و فناوریهای وب و تولید نرم افزار می توان مثالها زد. با خود فکر می کنم چگونه می توان خود را به عنوان یک مهندس نرم افزار و طراح وب با این دنیای چابک و به سرعت پیشرو، هماهنگ کرد.  مطلبی را در رابطه با آموزش سیمفونی قبل از سال با کلی وقت گذاشتن در قسمت آموزشها گذاشتم اما هنوز به یکماه نرسید که مستندات مورد ارجاع بنده به روز شد و باید لینکهایم اصلاح و بعضی از قسمتها بازنویسی می شد.(که هنوز انجام نشده است)  نکته دیگر که با خود فکر می کردم دروس دانشگاهی این رشته و فاصله زیاد آن با فناوریهای روز بود . اینکه چگونه می توان این فاصله را به حداقل رساند .  بسیاری از اساتید سی و پاسکال و سیستم عامل و .... را خوب درس می دهند آنهم بعد از چندین ترم تدریس . اما گاه فاصله به روز شدن جزوه های درسی به سالها می رسد. به عنوان مثالی از نیاز به تغییر محتوای درسی می توان به این مورد اشاره کرد. این روزها اکثر پردازنده ها ، چند هسته ای شده اند که مطمئناً بسیاری از الگوریتم های مدیریت سیستم توسط سیستم عامل باید بهبود یافته باشد اما هنوز که هنوز است همان الگوریتم های سیستم های تک پردازنده ای سالها پیش ، اکثر درس سیستم عامل را تشکیل می دهد. از طرفی امروزه ، گوشی های تلفن هوشمند که دارای سیستم عامل هستند بسیار فراگیر شده اند اما در رابطه با این نوع از سیستم عامل ها هم در دروس رشته نرم افزار بحثی نمی شود.  خدا خودش به این مسوولین عزیز فرصتی عنایت کند که بعد از دعواهای سیاسی  و مواظب میزها بودن ، به فکر ارتقای مداوم و هدفدار رشته های دانشگاهی کشور هم باشند و به اساتید ما هم  این توفیق را دهد که به جای هزار جا درس دادن ، کمی وقت روی ارتقای  دانش خود بگذارند . آمین .....