title: مقایسه سیستم های مدیریت محتوا  وردپرس ، جوملا و دروپال
summary: مقایسه سیستم های مدیریت محتوا  وردپرس ، جوملا و دروپال
date: 2011-4-13
modified: 2018-08-01
icon:  icon-link2
lang: fa
category: روزنوشت
slug: مقایسه-سیستم-های-مدیریت-محتوا-وردپرس-،-جوملا-و-دروپال
authors: مجتبی بنائی
tags: تخصصی‌نرم‌افزار,مقایسه,وب
image: /images/static/diary.jpg

s: مقایسه | وب اگر قصد استفاده از سیستم های مدیریت محتوا را برای طراحی سایت خود دارید ، مطمئناً انتخاب های بسیار متنوعی پیش روی شما قرار دارد. صدها سیستم مدیریت محتوی ( Content Management System - CMS ) امروزه در دنیا وجود دارند که بسیاری از آنها نیز رایگان بوده و به شما امکان راه اندازی یک سایت کامل را بدون داشتن دانش برنامه نویسی می دهند. فهرستی از این سیستم ها را در این آدرس می توانید ببینید.  در بین این سیستم ها ، چند نام آشناتر و پرآوازه ترند : وردپرس، جوملا و دروپال .  سایت آب و سنگ که یک سایت مشاوره در زمینه رسانه های دیجیتال متن باز است ، در سال 2010 سیستم های مدیریت محتوای رایج دنیا را با یکدیگر مقایسه کرده است که فایل پی دی اف آنرا از این آدرس می توانید دانلود کنید.  پارامترهای بسیار مختلفی برای مقایسه انتخاب و تست شده است . مانند تعداد دانلود، تعداد جستجوهای اینترنتی، تعداد کتابهای چاپ شده ، تعداد سایتهایی که برپایه آنها طراحی شده است، تعداد برنامه نویسان هر یک ، رتبه گوگل سایت اصلی آنها ، رواج آنها در شبکه های اجتماعی مانند فیس بوک و پارامترهایی از این قبیل که به تفصیل شرح داده شده است.  در اکثر مقایسه ها ، جوملا و وردپرس و دروپال در مقام های بالاتر قرار گرفته اند و نهایتاً ترتیب زیر به دست آمده است :   وردپرس  جوملا  دروپال   البته این رتبه بندی از لحاظ رواج و محبوبیت این سیستمهاست و نه از لحاظ تکنیکی و فنی .  خودم به شخصه چندین سال است که با جوملا کار می کنم و چند عیب کوچکی که این سیستم داشت مانند مدیریت کاربران و طبقه بندی مطالب در نسخه جدید آن یعنی 1.6 کاملاً رفع شده است . اما تصمیم گیری نهایی با خودتان ....  -----  امروز شنبه 20 اسفند 90 مقاله جدیدتری دیدم در این زمینه که می توانید از این آدرس آنرا مشاهده کنید ...