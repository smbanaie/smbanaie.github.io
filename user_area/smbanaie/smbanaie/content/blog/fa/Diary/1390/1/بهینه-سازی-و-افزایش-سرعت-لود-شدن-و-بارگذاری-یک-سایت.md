title: بهینه سازی و افزایش سرعت لود شدن و بارگذاری  یک سایت
summary: بهینه سازی و افزایش سرعت لود شدن و بارگذاری  یک سایت
date: 2011-4-11
modified: 2018-08-01
icon:  icon-link2
lang: fa
category: روزنوشت
slug: بهینه-سازی-و-افزایش-سرعت-لود-شدن-و-بارگذاری-یک-سایت
authors: مجتبی بنائی
tags: تخصصی‌نرم‌افزار,تجربیات,تخصصی,معرفی,وب,وبمستر
image: /images/static/diary.jpg

s: تجربیات | تخصصی | معرفی | وب | وبمستر افزایش سرعت بارگذاری یک سایت ، دو مزیت عمده دارد که مهم ترین آن رضایت بیشتر کاربران سایت است بخصوص آنهایی که اینترنت پرسرعت ندارند . مزیت بعدی ، افزایش رتبه سایت در نتایج گوگل (سئو) است. از سال گذشته یکی از معیارهای گوگل در ارزش گذاری سایت ها ، سرعت بارگذاری آنهاست.  سرعت بارگذاری یک صفحه به عوامل زیادی بستگی دارد که مهم ترین آن تعداد فایلهای جانبی (معمولا عکس ها، جاوا اسکریپت و شیوه نامه ها ) و اندازه آنهاست . سایت های مختلفی ابزارهای تست سرعت سایت را در اختیار شما می گذارند که از بین آنها سایت GtMetrix   را توصیه می کنم .  کافیست نام سایت مربوطه را وارد کنید و  سرعت بارگذاری آنرا با جزئیات کامل مشاهده کنید . این که چه فایلهایی باید بارگذاری شوند، از چه سایتهایی ، با چه حجمی ، با چه زمانی ،  چه زمانی صرف انتظار دریافت اطلاعات شده است و اطلاعات ارزشمندی از همین دست را به سادگی می توانید مشاهده کنید.  نکته جالب این سایت علاوه بر این که همزمان سرعت سایت را با ابزار تست گوگل و یاهو نیز نشان می دهد، پیشنهاداتی است که برای افزایش سرعت سایت می دهد . مثلاً اگر عکسی حجم زیادی دارد و می شود حجم آنرا کاست، نسخه بهینه شده عکس هم همانجا تولید و قابل دانلود و استفاده است.  اگر به عنوان یک وبمستر کار می کنید و یا خودتان سایتی شخصی دارید ، حتماً این ابزار را یک بار امتحان کنید . خودم امروز که با راهنمایی دوست عزیزم آقای مرتضوی سایتم را بررسی کردم دیدم می توانم سرعت بارگذاری سایتم را با حذف زوائد و بهینه شدن فایلهای مورد استفاده تا دوبرابر افزایش دهم.  البته اگر تمام بهینه سازی های این سایت را هم انجام دادید و باز هم بخواهید سرعت سایتتان را افزایش دهید می توانید از کش کردن محلی فایلها روی سیستم کاربر توسط فایل htaccess برای سایتتان استفاده کنید و اگر قصد استفاده بهینه تر از پهنای باند سرورتان را دارید، می توانید فایلها را سمت سرور به صورت خودکار زیپ کرده به مرورگر ارسال کنید.    اگر می خواهید بدانید یک سایت چقدر می ارزد (بسته به تعداد بازدیدکننده روزانه و تبلیغی که می تواند برایش درآمد زا باشد) به این سایت سری بزنید.