title: داشبوردهای الکترونیک
summary: داشبوردهای الکترونیک
date: 2011-9-23
modified: 2018-08-01
icon:  icon-link2
lang: fa
category: روزنوشت
slug: داشبوردهای-الکترونیک
authors: مجتبی بنائی
tags: تخصصی‌نرم‌افزار,تجربیات,تخصصی,معرفی,وب
image: /images/static/diary.jpg

s: تجربیات | تخصصی | معرفی | وب با گسترش نرم افزارهای تحت وب مفاهیمی ظهور پیدا کرده اند که تا قبل از این شاید به ندرت درباره آنها صحبت می شد. یکی از این مفاهیم ، داشبورد الکترونیک با به اختصار داشبورد است . همانطور که طراحان ماشین قسمت جلویی ماشین یا همان داشبورد را طوری طراحی می کنند که در حداقل مکان، بیشترین نیاز کاربر را نمایش دهند، یکی از وظایف یک طراح وب هم طراحی داشبورد مناسب برای هر نوع از کاربران سایت است.    ضرورتی که در طراحی های امروز وب ایران کمتر مشاهده کرده ام به طوری که جستجوی عبارت "داشبورد الکترونیک" در گوگل مطالب بسیار کمی را در این زمینه به شما نشان می دهد.  به طور خلاصه ،  داشبورد ، اولین چیزیست که شما بعد از ورود نام کاربری و رمز عبور و ورود به سایت  مشاهده می کنید  .    این داشبورد غیر از منوها و دکمه هاییست که اصل برنامه شما را تشکیل می دهد و فقط یک خلاصه گزارش مدیریتی و لینکهای پراستفاده ایست که لازم است دم دست باشند. اگر با ورد پرس کار کرده باشید، با این اصطلاح کاملا آشنا خواهید بود.    فرض کنید شما مدیر یک فروشگاه اینترنتی هستید. داشبورد شما باید شامل تعداد درخواستها در روز جاری ، تعداد کالاهای فروخته شده، نمایش مکانی مشتریان برروی نقشه ، رشد فروش نسبت به روز گذشته و سایر مطالبی باشد که با یک نگاه به آن بتوانید دیدی کلی نسبت به خریدهای جدید داشته باشید. ( نحوه نمایش درست این اطلاعات نیز امروزه در مبحثی تحت نام "بصری سازی" مورد بررسی قرار می گیرد )  اگر بخواهید حرفه ای تر عمل کنید باید به کاربر این امکان را بدهید که خودش محتویات و مکان قرارگیری اجزای داشبورد را تعیین کند . یعنی بتواند آنرا بسته به نیاز و علایقش تغییر دهد. نمونه کامل این نوع از داشبوردها را در نرم افزار تحلیل گر گوگل  که ابزاریست برای مدیران سایتها  به خوبی مشاهده خواهید کرد. این داشبورد به گونه ای انعطاف پذیر است که با کشیدن عناصر به هرقسمت ازصفحه توسط موس به راحتی می توانید چینش آنها را تغییر دهید.  دیدن داشبوردهای مختلفی که قبلا طراحی شده است می تواند به شما ایده های مناسبی در طراحی درست این قسمت از برنامه بدهد. در زیر نمونه هایی از این طراحی ها (که به آنها پنل مدیریتی نیز گفته می شود) را می توانید مشاهده کنید :     34 پنل مدیریتی برای طراحی وب      مثالهایی آنلاین از طراحی      داشبورد    20 نمونه از طراحی داشبورد    مثالی از یک داشبورد قابل تغییر توسط کاربر     مطالب مرتبط : معرفی سایت ، طراحی داشبورد کاربر