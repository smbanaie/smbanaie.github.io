title: امکانات جدید HTML5  حرکت به سمت وب معناگرا و کاربردی
summary: امکانات جدید HTML5  حرکت به سمت وب معناگرا و کاربردی
date: 2011-4-3
modified: 2018-08-01
icon:  icon-link2
lang: fa
category: روزنوشت
slug: امکانات-جدید-HTML5-حرکت-به-سمت-وب-معناگرا-و-کاربردی
authors: مجتبی بنائی
tags: تخصصی‌نرم‌افزار,تجربیات,تخصصی,وب
image: /images/static/diary.jpg

s: تجربیات | تخصصی | وب تا قبل از نسخه جدید اچ تی ام ال ( HTML5 ) به عنوان زبان پایه طراحی وب،  تمرکز اصلی این استاندارد  بر روی چیدمان صحیح  عناصر برای نمایش محتوا به کاربر بود.  گسترش ایده وب معنایی که مستلزم بیان جزئیات بیشتری از عناصر صفحه بود همراه با افزایش سرعت اینترنت و مشاهده ویدئو و شنیدن صوت به عنوان نیازهای روزمره زندگی امروز و نهایتاً گسترش برنامه های مبتنی بر وب نیازی اساسی به تغییر در استاندارد اچ تی ام ال احساس میشد که HTML5 پاسخگوی تمام این نیاز ها بود .  اگر بخواهیم به طورخلاصه امکانات جید این نسخه از استاندارد طراحی وب را برشماریم به این نکات باید اشاره کنیم :   افزوده شدن عناصر      ساختاری    در گذشته برای گروه بندی عناصر صفحه از برچسب Div عمدتاً استفاده می شد که یک برچسب عمومی و همه منظوره بود. یعنی برای منو سایت ، سرصفحه و پانوشت ، مطالب حاشیه ای و متن اصلی همه و همه از این برچسب استفاده میشد. اما در HTML5 برای هر کدام از این بخشها ، برچسب تازه ای تعریف شده است . هر چند از دید کاربر نهایی، تغییری در ظاهر صفحات ایجاد نمی شود اما برای موتورهای جستجو این تمایز بین بخشهای مختلف صفحه بسیار با اهمیت است.    پشتیبانی از صدا  و ویدئو   تا قبل از HTML5 تنها عنصری که می توانستیم به راحتی و به صورت استاندارد به یک صفحه وب اضافه کنیم ، تصویر بود . اما در HTML5 برچسبهایی مخصوص صدا و ویدئو نیز به استاندارد وب افزوده شده است.   ترسیمات گرافیکی   یکی از عناصر افزوده شده به صفحات وب عنصر Convas است که به کمک آن می توان تصاویر گرافیکی ایجاد نمود، حرکت داد و حتی انیمیشن تولید کرد . کافیست یک جستجوی ساده انجام دهید تا بازیهای بسیاری را که با این فناوری نوشته شده است ، ببینید ( مانند این بازی ) . از طرفی با این امکان جدید نیاز به فلش در سایتها دیگر احساس نمی شود حتی خود شرکت ادوب برنامه ای برای تبدیل فلش به HTML5 در اختیار طراحان قرار داده است.   افزودن عناصری برای طراحی      فرم   از آنجا که رایجترین راه ارتباط با کاربران ، فرمهای آنلاین است در این نسخه از HTML5 عناصر جدیدی به طراحی فرم ها افزوده شده اند که عمدتاً کار گرفتن داده های خاص مانند ایمیل، اعداد، آدرس های اینترنتی ، زمان و مانند آن را ساده تر کرده است . نیز خصوصیاتی به عناصر فرم برای اعتبارسنجی مقادیر وارد شده افزوده شده است.    حافظه برنامه    با رواج برنامه های تحت وب، نیاز به ابزاری برای ذخیره سازی اطلاعات بر روی کامیپوتر کاربر احساس میشد . هر چند وجود کوکی ها تا حدودی این امکان را به برنامه نویسان می داد تا اطلاعاتی مانند کلمه رمز و نام کاربری را بر روی سیستم کاربر ذخیره کنند اما این امکان بسیار محدود بود . در نسخه جدید اچ تی ام ال ، می توان اطلاعات مختلفی را بر روی کامپیوتر کاربر (البته با حفظ امنیت) ذخیره و بازیابی کرد . مثلا زمانی که در حال چک کردن ایمیل های خود هستید، یک نسخه از ایمیل ها می تواند در هاردتان ذخیره شود تا اگر به اینترنت هم متصل نبودید بتوانید به ایمیل ها دسترسی داشته باشید.   افزوده شدن خصوصیات      جدید به برچسب ها   به بسیاری از برچسب های استاندارد وب، خصوصیات جدیدی در این نسخه افزوده شده است مانند قابلیت ویرایش ، قابلیت کشیده شدن با موس ، منوی زمینه (منویی که با کلیک راست بر روی یک عنصر نمایش داده می شود) ، مخفی بودن و مانند آن .   بهبود سرعت پردازش      صفحات   در این نسخه از اچ تی ام ال می توانید بارگذاری  بعضی از عناصر مانند کدهای جاوااسکریپت را به بعد از بارگذاری و نمایش صفحه موکول کنید تا صفحات سریعتر به کاربر نمایش داده شوند.   در هر صورت این استاندارد نوید بخش رونق دوباره فضای طراحی وب و حرفه ای تر شدن این حوزه است . برای آشنایی کامل با این استاندارد همراه با مثال سایت W3Schools.Com   و برای دیدن مثالهای عملی تر از امکانات جدید آن این آدرس را پیشنهاد می کنم.   برای شروع طراحی یک سایت یا برنامه تحت وب ابزارهای مختلف آنلاینی نیز بوجود آمده اند که کار طراحی وب به کمک این استاندارد جدید را ساده تر می نمایند. به شخصه سایت Initializer را توصیه می کنم که با تنظیمات مختلف اسکلت یک سایت  HTML5 را در عرض چند دقیقه در اختیارتان می گذارد.