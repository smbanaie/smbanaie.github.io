title: مدیریت یادداشتهای شخصی با EverNote
summary: مدیریت یادداشتهای شخصی با EverNote
date: 2011-5-21
modified: 2018-08-01
icon:  icon-link2
lang: fa
category: روزنوشت
slug: مدیریت-یادداشتهای-شخصی-با-EverNote
authors: مجتبی بنائی
tags: عمومی,تجربیات,تخصصی,معرفی,نرم افزار
image: /images/static/diary.jpg

s: تجربیات | تخصصی | معرفی | نرم افزار فرض کنید بخواهید مطلبی را موقتاً جایی ذخیره کنید ، شماره تلفنی را یادداشت کنید ، ایده ای به ذهنتان می رسد برای اینکه فراموشش نکنید جایی آنرا بنویسید و مثالهایی از این دست که در همه آنها نیاز به یادداشت مطلبی در جایی دارید. چه به صورت موقت و چه دائمی.  این نیاز باعث شده است نرم افزارهای مختلفی برای مدیریت یادداشتهای شخصی تولید و رواج پیدا کنند. خودم تا مدتها از مایکروسافت وان نوت استفاده می کردم که واقعاً نرم افزار کامل و حرفه ای در این زمینه است .  اما با گسترش فناوری ، نیازهای ما نیز تغییر می کند.  من نیاز داشتم نرم افزاری داشته باشم که یادداشتهای کامپیوترم به راحتی در لپ تاپ هم قابل مشاهده باشد ، به دانشکده هم که رفتم و نیاز به این مطالب داشتم در دسترس باشند .از طرفی می خواستم اگر مطلبی به ذهنم رسید و در موبایلم یادداشت کردم به راحتی در سیستمم هم به آن دسترسی داشته باشم.  می دانستم همه این کارها زمانی می تواند انجام شود که از یک وب سرویس مرکزی که وظیفه ذخیره داده ها در سایت اصلی را بر عهده دارد ، استفاده شود. در اینصورت کافیست با هر وسیله ای که دارم تنها به اینترنت وصل شوم و  به این یادداشتها دسترسی داشته باشم.  دقیقا دنیال همچین نرم افزاری بودم که به EverNote برخوردم.  سایتی اینترنتی برای ذخیره یادداشتهای شخصی که نرم افزارهایی برای انواع گوشی های موبایل و سیستم عامل های مختلف نیز دارد و کافیست بسته به نیاز و نوع سیستمتان یکی از آنها را دانلود کرده و نصب کنید.  البته در همه اینها باید یک حساب کاربری در سایت مربوطه هم داشته باشید که اصل مطالبتان در آن سایت ذخیره خواهد شد.  اگر برای یادداشتهای شخصیتان دنبال نرم افزاری می گردید که همه جا در دسترس باشد ، استفاده از EverNote  را پیشنهاد می کنم.