title: GIST  مکانی ایده آل برای ذخیره و به اشتراک گذاری قطعه کدها
summary: GIST  مکانی ایده آل برای ذخیره و به اشتراک گذاری قطعه کدها
date: 2014-5-22
modified: 2018-08-01
icon:  icon-link2
lang: fa
category: تخصصی
slug: GIST-مکانی-ایده-آل-برای-ذخیره-و-به-اشتراک-گذاری-قطعه-کدها
authors: مجتبی بنائی
tags: gist,تجربیات
image: /images/static/diary.jpg

s: gist | تجربیات امروز صبح دنبال نحوه به روز رسانی یک فیلد خاص در الاستیک سرچ بودم که بعد از کلی جستجو در اینترنت نمونه کد مورد نیاز را یافته و تست کردم . معمولاً همه ما هنگام برخوردن به یک مشکل خاص برنامه نویسی بعد از جستجوهای زیاد ، راه حل آنرا پیدا می کنیم و آنرا سریعاً در برنامه یا پروژه خود اعمال می کنیم . اما اگر دو هفته بعد از ما بپرسند که فلان مشکل را چه حوری حل کردی یا خودمان مجدد به آن کد نیاز داشته باشیم ، باید کلی وقت صرف یافتن نمونه کد و فهمیدن مجدد جزییات آن کنیم .  از طرفی اگر بتوانیم این کدها را با توضیحات مناسب در اختیار سایر برنامه نویسان بگذاریم و یا لینک مستقیم به آنها را بتوانیم به اشتراک بگذاریم، خود امری پسندیده است که باعث افزایش بهره وری وقت بسیاری از برنامه نویسان خواهد شد .  این نیاز باعث بوجود آمدن نرم افزار های آنلاین بسیاری برای این منظور شده است (لیست 45 تایی از این برنامه های آنلاین را در این آدرس می توانید مشاهده کنید ) اما از بین آنها بخش Gist از سایت معروف GitHub به نظرم دم  دستی تر و بهتر است چون خودم از این سایت برای ذخیره منظم کدهای خود بسیار استفاده می کنم  و بودن این قطعه کدها کنار پروژه ها شاید بهترین حالت باشد .  به شما هم توصیه می کنم که قطعه کدهایی که بعدا به آنها مجدد نیاز خواهید داشت ، در سایتهای آنلاین بخصوص Gist ذخیره کنید . مثلا نمونه کدی که امروز بنده پیدا کرده بودم را در این آدرس قرار داده ام .