title: یادداشت برداری و سازمان دادن به مطالب مفید در وب
summary: یادداشت برداری و سازمان دادن به مطالب مفید در وب
date: 2014-7-18
modified: 2018-08-01
icon:  icon-link2
lang: fa
category: روزنوشت
slug: یادداشت-برداری-و-سازمان-دادن-به-مطالب-مفید-در-وب
authors: مجتبی بنائی
tags: تخصصی‌نرم‌افزار,تجربیات,تخصصی,وبگردی
image: /images/static/diary.jpg

s: تجربیات | تخصصی | وبگردی  گشت زنی در اینترنت، امروزه به یک فعالیت معمول در زندگی روزمره جامعه تبدیل شده است. در این بین، خیلی از اوقات به مطالب مفیدی بر می خوریم که نیاز داریم  آنها را برای خود ذخیره کنیم یا حداقل اگر فرصت خواندن آنها را نداریم برای مراجعه بعدی آنها در جایی ذخیره کنیم .  گاهی اوقات هم هنگام سر زدن به شبکه های اجتماعی مطالب جالب و مفیدی می بینیم که ممکن است یک عکس یا یک متن زیبا باشد که بخواهیم آنرا برای خودمان ، جایی نگه داریم .  با این مقدمه، قصد معرفی دو تا سرویس ابری و تحت وب را دارم که خودم به شخصه از دو تای آنها بسیار استفاده کرده ام .  اولی برنامه تحت وب Pocket است که قبلا با نام Read It Later شناخته میشد و برای ذخیره صفحات وب و  برچسب زدن به آنها استفاده می شود. کافیست افزونه GetPocket را برای فایرفاکس یا کروم نصب کرده و با یک کلیک صفحات مورد نظر  و به ازای هر صفحه ، برچسب یا کلمات کلیدی که مد نظر شماست را هم ذخیره کنید .  چند تا مزیت این برنامه را اگر بخواهم نام ببرم از قرار زیر خواهد بود :  - بسیار ساده و دم دستی  - امکان اشتراک گذاری در شبکه های اجتماعی  - حذف تبلیغات و مطالب غیر مفید که باعث میشود خواندن مطلب از خود سایت اصلی راحت تر و مناسب تر باشد .  - نسخه های موبایل آن هم باعث در دسترس بودن مطالب برای تبلت ها و گوشی ها است .  نرم افزار دومی که برای سازماندهی مطالب توصیه می کنم نرم افزار بسیار معروف Evernote است . نرم افزاری که برای مدیریت تمام یادداشتها ، کارهای روزانه، مطالب خواندنی و در یک کلام هر چیزی که شما قصد ذخیره و بازیابی آنرا دارید در این نرم افزار تحت وب (در حقیقت یک سیستم مبتنی بر رایانش ابری) می توانید بیابید .  مزیت اصلی Evernote ، وجود نسخه های مختلف برای سیستم عامل های رومیزی مانند لینوکس، ویندوز و مکینتاش و نیز نسخه های مختلف سیستم عامل های گوشی های هوشمند است .  از دیگر مزایای این نرم افزار ، وجود افزونه Evernote Web Clipper است که روی مرورگر های مختلف نصب میشود و هنگام مرور یک صفحه وب ، با یک کلیک می توانید کل صفحه ، یا مقاله اصلی صفحه (حذف زوائد) و یا بخشی از صفحه را برای خود ذخیره کنید .  نیز می توانید سایتهای مختلف را بوکمارک کنید تا بعدا مطالب آنها را بتوانید مرور کنید .  موارد زیر جزء مزایای اورنوت محسوب میشود :  - وجود نرم افزارهای مختلف برای گوشی ، تبلت و سیستم های رومیزی  - یک نرم افزار همه منظوره برای مدیریت یادداشت ها و مطالب .  - امکان ذخیره صوتی مطالب .  - امکان ذخیره بخشی از یک صفحه  - امکان اشتراک گذاری نوت بوک ها با سایر افراد   در هر صورت اگر وبگردی جزء کارهای روزانه شماست ، می توانید به راحتی مطالب مفیدی که روزانه به آنها بر می خورید را با نرم افزار های معرفی شده برای خودتان و حتی دوستانتان ذخیره و نگهداری کنید .