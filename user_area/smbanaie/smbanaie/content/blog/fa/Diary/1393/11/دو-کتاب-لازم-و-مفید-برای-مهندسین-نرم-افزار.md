title: دو کتاب لازم و مفید برای مهندسین نرم افزار
summary: دو کتاب لازم و مفید برای مهندسین نرم افزار
date: 2015-2-10
modified: 2018-08-01
icon:  icon-link2
lang: fa
category: تخصصی
slug: دو-کتاب-لازم-و-مفید-برای-مهندسین-نرم-افزار
authors: مجتبی بنائی
tags: عمومی,اسکرام,‌مهندسی نرم افزار
image: /images/static/diary.jpg

s: اسکرام | ‌مهندسی نرم افزار از شروع تدریس بنده ، حدود نه سال می گذرد و یکی از درسهای مورد علاقه بنده و البته مهجور در جوامع دانشگاهی ، درس مهندسی نرم افزار  بوده است .‌درسی که به طور خاص به مدیریت پروژه های نرم افزاری می پردازد و به نظرم از دروس مهم و کاربردی این رشته است .  کتابهای مختلفی در جوامع دانشگاهی و حوزه نشر کشور برای این موضوع وجود دارد اما هیچ کدام نتوانسته بود بنده را برای معرفی آن به عنوان یک منبع درسی مناسب ترغیب کند .مشکلاتی مانند به روز نبودن، ترجمه نامناسب و کاربردی نبودن از جمله دلایلی بود که کتاب خاصی را در این مدت نتوانسته بودم انتخاب کنم.  مدتی پیش به کتاب « روش کاربردی تحلیل نیازمندی های نرم افزار » نوشته مهندس مهرداد (و آقایان شهبازیان و ایراف) برخوردم . اول از همه نویسنده آن یعنی آقای یوسف مهرداد که استاد بنده در درس تحلیل و طراحی شی گرا در زمان کارشناسی بود، برایم جذاب بود و بعد که بخشی از کتاب را مطالعه کردم، از خواندن آن لذت بردم و تقریبا همانی بود که مدتها بود برای درس مهندسی نرم افزار یک، دنبال آن بودم .  برای مهندسی نرم افزار دو هم معمولاٌ اسکرام و مباحث پیشرفته مدیریت پروژه را بیان می کنم که متوجه شدم مهندس مهرداد مترجم کتاب « اصول و روش کاربردی اسکرام» نیز هست که مشابه کتاب قبلی به زیبایی ترجمه و روانه بازار شده است .  وظیفه خود دانستم به عنوان یک عضو کوچک جامعه مهندسین نرم افزار، این دو کتاب ارزشمند را معرفی کنم و برای نویسنده اصلی آنها هم آرزوی موفقیت و تداوم کار در این زمینه مورد نیاز کشور را داشته باشم .