title: داکر  فناوری نوین برای مدیریت سرورها و توزیع آسان برنامه ها
summary: داکر  فناوری نوین برای مدیریت سرورها و توزیع آسان برنامه ها
date: 2014-11-23
modified: 2018-08-01
icon:  icon-link2
lang: fa
category: تخصصی
slug: داکر-فناوری-نوین-برای-مدیریت-سرورها-و-توزیع-آسان-برنامه-ها
authors: مجتبی بنائی
tags: تخصصی‌نرم‌افزار,تجربیات,تخصصی,داکر
image: /images/static/diary.jpg

s: تجربیات | تخصصی | داکر حدود دو سه هفته پیش، سرور جدیدی را برای پروژه فودلیست (که هنوز در مرحله تست است) تهیه کردیم و شروع به نصب برنامه های مختلف مورد نیاز در آن نمودیم . با توجه به اینکه در حال تست نرم افزارهای مختلف و پیکربندی های مختلف بودیم، گاهاً پیش می آمد که به خاطر یک خطای جزئی، مجبور بودیم دوباره نرم افزار نصب شده را کلا پاک کنیم و از ابتدا نصب کنیم  و یا حتی یک بار هم مجبور شدیم کلا ابونتو را از اول نصب کنیم .  تا اینکه به ذهنم رسید که ای کاش از اول سراغ داکر می رفتیم و مشابه گیت که به ازای هر تغییر در پروژه ، آنها را کامیت و ذخیره می کنیم تا در صورت به وجود آمدن مشکل ، آنها را به راحتی بتوانیم بازیابی کنیم، با هر بار نصب و کانفیگ درست نرم افزارها، یک کامیت از کارهای انجام شده می گرفتیم و در صورت بروز مشکل سریعاً به نسخه قبل پیکربندی ها بر می گشتیم و این تغییرات را روی سروری مشابه گیت هاب ذخیره می کردیم تابرای انتقال از روی یک سرور به سرور دیگر فقط یک دستور آپدیت را اجرا کنیم و بس . ....  تصمیم گرفتم مختصری راجع به داکر که یک بستر رایگان و بازمتن برای تولید و توزیع برنامه های توزیع شده است، توضیح بدهم که شاید به درد بقیه جامعه مهندسین آی تی کشور هم بخورد .  برای استفاده از این بستر، ابتدا باید نرم افزار مدیریتی داکر (docker engine) روی سیستم عامل ما نصب شود . در مرحله بعد، از روی مخزن نرم افزار بسیار کامل آن ، نرم افزار مورد نیاز برای اجرا که تمام تنظیمات آن هم انجام شده است را انتخاب و بارگزاری می کنیم . (به هر نرم افزار پیکربندی شده روی سرور داکر یک ایمیج یا تصویر گفته میشود)  در مرحله بعد اگر نیاز به تغییر در آن داشتیم ، تغییرات را اعمال و آنها را ذخیره و روی مخرن نرم افزار داکر با نام کاربری خودمان ذخیره می کنیمتا برای مراجعات بعدی یا روی سایر سرورها، به جای نسخه اصلی که ابتدا دانلود کرده بودیم ، این نسخه را دانلود و سریعاً استفاده کنیم .  در مرحله بعد آنرا اجرا می کنیم . این نرم افزار درون یک محفظه (container) با رم و سیستم عامل اختصاصی خود کار خواهد کرد و به بقیه سیستم کاری نخواهد داشت و به دلیل مکانیزم ذخیره و اجرای داکر که از امکانات پیشرفته لینوکس (LXC) استفاده کرده است ، به راحتی و با سرعت شروع به کار خواهد کرد .  می توان اینگونه فرض کرد که با داکر ما به جای ایمیج گرفتن از یک سیستم عامل و اجرای آن در VirtualBox یا VMWare ، از یک نرم افزار با تمام پیکربندی و تنظیمات آن یک ایمیج می گیریم و هر جا نیاز شد سریعاً آنرا بارگذاری و اجرا میکنیم .  توصیه می کنم برای اینکه با این فناوری که امروزه در حوزه معماریهای کلان سازمانها بسیار رایج شده است و حتی حدود یک ماه پیش یک وبینار فارسی هم راجع به آن برگزار شده است ، بیشتر آشنا شوید در سایت مرجع داکر ، وارد بخش آزمایش آن شوید و با یک زمان ده دقیقه ای عملا با یک ایمیج داکر کار کنید و با مکانیزم آن آشنا شوید . توی مجله شماره دو سلام دنیا (آبان 93)هم اشاره ای به این فناوری شده است و می توانید به آن مقاله هم مراجعه کنید .