title: لذت یادگرفتن و  کار با کاساندرا
summary: لذت یادگرفتن و  کار با کاساندرا
date: 2013-6-22
modified: 2018-08-01
icon:  icon-link2
lang: fa
category: تخصصی
slug: لذت-یادگرفتن-و-کار-با-کاساندرا
authors: مجتبی بنائی
tags: عمومی,NoSql,تجربیات,تخصصی,کاساندرا
image: /images/static/diary.jpg

s: NoSql | تجربیات | تخصصی | کاساندرا مدتیست که حسابی درگیر یادگیری کاساندرا به عنوان یکی از مطرح ترین بانک های اطلاعاتی NoSQL شده ام . بانک اطلاعاتی نوینی که شروع آنرا فیس بوک رقم زد و از سال 2010 به عنوان یک پروژه بازمتن تحت حمایت بنیاد آپاچی قرار گرفت . بانک اطلاعاتی که می تواند میلیون ها رکورد را که در بین صدها سرور ذخیره شده اند را در کسری از ثانیه به شما برگرداند .  مساله اصلی در این نوع بانک های اطلاعاتی این است که چون داده ها در یک شبکه وسیع توزیع شده اند و ممکن است داده های یک موجودیت در صدها کامپیوتر ذخیره شده باشد، عملیات اتصال معمول بین جداول را نخواهیم داشت و به همین خاطر مفاهیم طراحی آن کاملا با بانک های اطلاعاتی رابطه ای متفاوت است .  یاد گرفتن مطالب جدید همیشه دغدغه اصلی بنده بوده است و این کار علاوه بر  این که یک شاخه جدید در بحث پردازش داده است از آنجا که یک کار مهندسی نیز  هست و باید چالشها و مسائل مختلفی در طراحی آن در نظر گرفته شود ، جذابیت  آنرا برایم صد چندان کرده است .  کاری هم که شروع کرده ایم و بانک اطلاعاتی آنرا با کاساندرا قرار است انجام دهم، یک کار بین المللی است (یک شرکت بین المللی که دفتر اصلی آن در کوالالامپور است) و مشابه آن به صورت ناقص در دنیا انجام شده است که بعد از اتمام کار و آماده شدن سایت برنامه آنرا معرفی خواهم کرد. تجربه کار با خارج از کشور و صنعت نرم افزار دنیا هر چند دومین کاربنده است (یک کار با سیمفونی برای یک شرکت سوئیسی هم در حال انجام دادن هستیم) اما باز هم بسیار جذاب است.  پی نوشت :  مطالب جدید در حوزه بانکهای نوین را در سایت مهندسی داده آورده ام که می توانید مطالب مرتبط را در آن سایت بیابید.