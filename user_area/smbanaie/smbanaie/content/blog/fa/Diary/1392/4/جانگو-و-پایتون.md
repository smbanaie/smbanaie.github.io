title: جانگو و پایتون
summary: جانگو و پایتون
date: 2013-7-19
modified: 2018-08-01
icon:  icon-link2
lang: fa
category: تخصصی
slug: جانگو-و-پایتون
authors: مجتبی بنائی
tags: تجربیات,تخصصی,جانگو,پایتون
image: /images/static/diary.jpg

s: تجربیات | تخصصی | جانگو | پایتون برای پروژه جدیدی که شروع کرده ایم دنبال یک زبان برنامه نویسی مناسب و یک چهارچوب شناخته شده با امکانات کامل بودیم. با آشنایی اولیه ای که با پایتون داشتم و جستجوهای مختلف به خصوص دانستن این مطلب که گوگل هم در بسیاری از پروژه های خودش از پایتون استفاده می کند ما را بر آن داشت که از زبان محبوب پایتون و چهارچوب معروف جانگو (Django) استفاده کنیم. (البته دلیل دیگر انتخاب آن توسط بنده علاقه به تجربه یک محیط برنامه نویسی جدید بود )  نکته جالب این چهارچوب برای بنده این بود که اصول کار آن دقیقاً شبیه سیمفونی و سایر فریمورک های رایج وب است یعنی هر درخواست وب توسط جانگو از طریق فایل الگوی صفحات بررسی شده و کنترلر مربوطه که یک تابع است صدا زده می شود . کنترلر مربوطه هم بسته به نیاز به دیتابیس (مدل) وصل شده و نتایج را تولید و به بخش نما یا ویو ارسال می کند و نهایتا این نما پردازش شده و اچ تی ام ال نهایی تولید و به کاربر ارسال می گردد.  برای ما که مدتها سیمفونی کار کرده بودیم شباهت بسیار زیاد توئیگ که موتور پردازش قالب سیمفونی است با گرامر طراحی قالب در جانگو جالب بود . بعد از بررسی متوجه شدیم که توئیگ ایده اولیه اش از همین کتابخانه جانگو گرفته است.  در این چند پروژه اخیری که درگیر آن هستم ، تجربیات بسیار ارزشمندی در حوزه پروژه های آنلاین و تحت وب کسب کرده ام که قصد دارم به صورت یک مجموعه کامل تجربیات را در اختیار سایر علاقه مندان قرار دهم.  نکته آخر راجع به این پروژه ، استفاده از نرم افزار PyCharm شرکت JetBrains بود که مانند PhpStorm و IntellijIdea و جدیداً Android Studio جزء بهترین محیطهای تولید برنامه با پایتون و جانگو است .