title: پایتون زبانی مناسب برای محاسبات ریاضی و پردازش داده
summary: پایتون زبانی مناسب برای محاسبات ریاضی و پردازش داده
date: 2013-5-10
modified: 2018-08-01
icon:  icon-link2
lang: fa
category: تخصصی
slug: پایتون-زبانی-مناسب-برای-محاسبات-ریاضی-و-پردازش-داده
authors: مجتبی بنائی
tags: تخصصی‌نرم‌افزار,تجربیات,تخصصی,پایتون
image: /images/static/diary.jpg

s: تجربیات | تخصصی | پایتون مدتی پیش تصمیم گرفتم که در مسابقات سایت Kaggle که در حوزه پردازش داده است، شرکت کنم. زبان رایجی که برای ارسال پاسخ ها استفاده می شد، پایتون بود و با خود قرار گذاشتم که این زبان را یاد بگیرم.  از طرفی در درس " مقدمه ای بر علم مدیریت داده " که به تازگی در سایت Coursera شروع شده است نیز ثبت نام کردم و با خود قرار گذاشتم که تمرینات هفتگی آنرا انجام دهم که به این طریق مهارت های پردازش داده خود را بالا برم . اولین تمرین این درس نیز به زبان پایتون باید نوشته می شد، این بود که با جستجوی اینترنت برای یک منبع سریع آموزشی پایتون به فایلهای آموزشی گوگل در این زمینه رسیدم که در چند صفحه به صورت خلاصه اما مفید ، اصول اصلی این زبان را بیان کرده بود که خواندن آن بیشتر از چند ساعت طول نکشید و با اتمام آن ، یک اشراف کلی به این زبان پیدا کردم.  گام بعدی انجام تمرینهایی است که خود گوگل در پایان هر درس گذاشته است که الان در حال انجام آنها هستم . از آنجا که قسمت برنامه نویسی سایت گوگل برای ایران ، تحریم است فایل زیپ حاوی این آموزش ها را از این آدرس می توانید دانلود کنید.  سادگی پایتون و ساختارهایی که مخصوص پردازش داده در آن تعبیه شده است (مانند لیست و تاپل ) برایم جالب بود . ق بلاً فکر می کردم وقتی با زبانهایی مثل c# و جاوا همه کاری می توان انجام داد ، چه نیازی به یادگرفتن زبان جدید است اما الان متوجه شدم که رواج زبانهایی مانند پایتون و روبی در دنیا بخاطر سادگی و امکانات مفیدیست که کار برنامه نویسان را بسیار ساده تر می کند.  کتابخانه های زیادی که برای پایتون نوشته شده است آنرا به زبانی استاندارد برای پردازش داده و محاسبات ریاضی (جانشینی برای فرترن) تبدیل کرده است طوریکه امسال وزارت دفاع آمریکا سه میلیون دلار برای گسترش کتابخانه های پایتون برای کلان داده اختصاص داده است.  اگر می خواهید این زبان ساده و  مفید را یاد بگیرید توصیه می کنم از نرم افزار Canopy برای اجرا و ویرایش برنامه های پایتون استفاده کنید .