title: برنامه رایگان دبیرخانه  درسها و نکته ها
summary: برنامه رایگان دبیرخانه  درسها و نکته ها
date: 2013-6-22
modified: 2018-08-01
icon:  icon-link2
lang: fa
category: روزنوشت
slug: برنامه-رایگان-دبیرخانه-درسها-و-نکته-ها
authors: مجتبی بنائی
tags: تخصصی‌نرم‌افزار,تجربیات,تخصصی,نرم افزار
image: /images/static/diary.jpg

s: تجربیات | تخصصی | نرم افزار چندی پیش ، راجع به پروژه ای که بابت مراکز بهداشت استان و مشکلاتی که باعث شد نسخه اس کیو ال سرور را از 2008 به 2005 تنزیل دهیم ، صحبت کردم . نیز در مقاله ای دیگر به ضرورت انتخاب درست سیستم مدیریت داده ها در پروژه های امروزی اشاره کردم.  چند روز گذشته از طریق خبرخوان سایت نکته های دات نت ، با  برنامه دبیرخانه آقای صحرائی آشنا شدم که به دو دلیل برایم بسیار جالب بود . نکته اول اینکه ایشان برنامه را رایگان برای دانلود در سایت خود گذاشته بود . برنامه ای کوچک و جمع و جور که برای شرکتها و ادارات کوچک برای ثبت اطلاعات نامه های وارده و صادره ، مفید و کاربردی است بخصوص که امکان ذخیره تصاویر اسکن شده نامه را نیز دارا می باشد.  نکته دوم حجم کم برنامه (حدود 5 مگابایت) و عدم نیاز به نصب برنامه  خاصی غیر از دات نت 2 (که معمولاً روی اکثر سیستمهای امروزی موجود است) بود.  یعنی تنها با کپی کردن برنامه در سیستم نهایی (به شرط نصب دات نت) ، هیچ تنظیم دیگری لازم نیست. بخصوص عدم نیاز به نصب سیستم پایگاه داده آن ، برایم جالب بود. برای مدیریت پایگاه داده از SQLite استفاده شده بود که تنها یک فایل دی ال ال بود کنار فایل اجرایی برنامه.  برای بسیاری از برنامه هایی که تعداد رکوردهای محدودی دارند (حدود چند صد هزار ) و حجم داده رکوردها هم بالا نیست ، این پایگاه داده می تواند یک انتخاب بسیار مناسب باشد. در پی اچ پی به طور پیش فرض این پایگاه داده پشتیبانی می شود و در گوشی های همراه اندروید نیز به صورت پیش فرض در اختیار برنامه نویسان قرار دارد.  خلاصه کلام این که آشنایی با برنامه آقای دبیرخانه آقای صحرائی باعث شد کمی هوشمندانه تر سیستم مدیریت داده های خودم را در پروژه ها و سفارش های بیرون انتخاب کنم .