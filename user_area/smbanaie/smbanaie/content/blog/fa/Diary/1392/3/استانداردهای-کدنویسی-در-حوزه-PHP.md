title: استانداردهای کدنویسی در حوزه PHP
summary: استانداردهای کدنویسی در حوزه PHP
date: 2013-5-22
modified: 2018-08-01
icon:  icon-link2
lang: fa
category: تخصصی
slug: استانداردهای-کدنویسی-در-حوزه-PHP
authors: مجتبی بنائی
tags: تخصصی‌نرم‌افزار,PHP,تجربیات,تخصصی,معرفی,وب
image: /images/static/diary.jpg

s: PHP | تجربیات | تخصصی | معرفی | وب به عنوان یک برنامه نویس تا زمانی که عضو تیمی نیستید و برای خودتان برنامه می نویسید مهم نیست نحوه نگارش کد شما به چه صورت باشد مثلا نامگذاری متغیرها ، توابع ،  کلاسهایتان چگونه باشد، تورفتگی ها را چگونه رعایت می کنید و اصولی مانند آن . اما زمانی که به صورت تیمی کار را شروع می کنید یکی از اولین مواردی که باید درباره آن به توافق برسید ، بحث استاندارد مورد استفاده در کدنویسی است (coding standard) که باعث خوانایی کدها در بین اعضای تیم می شود .  حال اگر بازه خوانایی برنامه ها را بخواهیم بازه جهانی در نظر بگیریم برای اینکه کدهایی که می نویسیم به راحتی توسط سایر برنامه نویسان دنیا قابل خواندن، عیب یابی و تفسیر باشد، باید استانداردی با حوزه جهانی را در برنامه هایمان لحاظ کنیم .  در چند سال گذشته در حوزه برنامه نویسی پی اچ پی، موردی که بیش از همه گسترش پیدا کرده است چارچوب های برنامه نویسی پی اچ پی مانند سیمفونی ، زند، کدایگنایتر، لاراول و ... است بنابراین استانداردی با نام PHP FIG شکل گرفته است که مخفف  " گروه همکاری چارچوب های پی اچ پی " است و مهم ترین هدف آن هم یکسان سازی کد نویسی در این چارچوب هاست که تاکنون چندین استاندارد با کدهای PSR0 , PSR1 و مانند آن را تدوین کرده اند که علاقه مندان به برنامه نویسی پی اچ پی و بخصوص کارکردن با چارچوب های برنامه نویسی پی اچ پی ، می توانند از آن ها استفاده کنند.