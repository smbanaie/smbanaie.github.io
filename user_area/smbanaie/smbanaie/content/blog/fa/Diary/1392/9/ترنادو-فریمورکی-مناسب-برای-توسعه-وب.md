title: ترنادو  فریمورکی مناسب برای توسعه وب
summary: ترنادو  فریمورکی مناسب برای توسعه وب
date: 2013-12-20
modified: 2018-08-01
icon:  icon-link2
lang: fa
category: تخصصی
slug: ترنادو-فریمورکی-مناسب-برای-توسعه-وب
authors: مجتبی بنائی
tags: تخصصی‌نرم‌افزار,تحربیات,تخصصی,فریمورک,پایتون
image: /images/static/diary.jpg

s: تحربیات | تخصصی | فریمورک | پایتون در چند سال گذشته برای انجام پروژه های مختلف فریمورک ها و کتابخانه ها و حتی زبانهای مختلفی را امتحان کرده ام . از سیمفونی گرفته تا جانگو و جدیداً برای یک کار جدید در حوزه سلامت که کاری بسیار کامل و جامع در این زمینه است به دنبال یک فریمورک با سرعت بالا با زبان پایتون بودم که به ترنادو رسیدم . یک فریمورک بسیار سبک اما با قابلیت سفارشی شدن که برای ما بسیار حائز اهمیت بود .  جانگو فریمورک کامل (Full Stack) برای زبان پایتون است، ما را درون ساختار کامل و از پیش تعیین شده خود قرار میدهد و برای بانکهای اطلاعاتی رابطه ای خیلی خوب و عالی عمل می کند هر چند سرعت پاسخگویی به یک درخواست در آن به دلیل فراخوانی شدن توابع و کتابخانه های مختلف کمی پایین است .  برای پروژه های جدید وب که معمولا از بانکهای اطلاعاتی NoSQL استفاده می کنند و نیاز به پردازش و جوابگویی آنی به هزاران درخواست دارند، شاید بهتر باشد سراغ فریمورکهایی برویم که مخصوص اینکار طراحی شده اند یعنی سرعت بالا در پاسخگویی به کاربر همراه با حداقل کتابخانه های لازم برای پیاده سازی و ساختاردهی به یک پروژه بزرگ ...  ترنادو هم یک وب سرور داخلی با سرعت بالا دارد و هم بسیار قابل سفارشی شدن است به عنوان مثال مجبور شدیم برای مدیریت جلسات کاربر(Session) خودمان دست بالا بزنیم و کد لازم را بنویسیم . هر چند یافتن نمونه کدها برای ما کمی زمانبر بود ، اما باعث شد که مدیریت جلسات را با بانک اطلاعاتی ردیس و همانطوری که می خواستیم بنویسیم و در صورت نیاز در آینده هر جای آنرا که خواستیم تغییر دهیم ...  خلاصه مطلب اینکه اگر به دنبال یک فریمورک حرفه ای برای کاری دارید که سرعت جوابگویی سرور و پردازش درخواستها برایتان مهم باشد و از طرفی بتوانید همه جای آنرا به دلخواه تنظیم کنید و تغییر دهید ، توصیه می کنم حتما ترنادو را امتحان کنید ..