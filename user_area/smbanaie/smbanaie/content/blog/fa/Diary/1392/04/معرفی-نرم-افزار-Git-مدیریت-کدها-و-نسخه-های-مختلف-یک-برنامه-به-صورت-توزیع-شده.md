title: معرفی نرم افزار Git  مدیریت کدها و نسخه های مختلف یک برنامه به صورت توزیع شده
summary: معرفی نرم افزار Git  مدیریت کدها و نسخه های مختلف یک برنامه به صورت توزیع شده
date: 2013-6-22
modified: 2018-08-01
icon:  icon-link2
lang: fa
category: تخصصی
slug: معرفی-نرم-افزار-Git-مدیریت-کدها-و-نسخه-های-مختلف-یک-برنامه-به-صورت-توزیع-شده
authors: مجتبی بنائی
tags: تخصصی‌نرم‌افزار,تجربیات,تخصصی,معرفی,نرم افزار
image: /images/static/diary.jpg

s: تجربیات | تخصصی | معرفی | نرم افزار یکی از مشکلات رایج برنامه نویسان هنگام تولید و کار بر روی یک پروژه ، نگهداری نسخه های مختلف پروژه است. برای خود بنده اکثر اوقات این مورد پیش می آید که مجبور می شوم تغییراتی را که در روی یک فایل داده ام، برگردانم بخصوص الان که در حال کار با سیمفونی هستم و خیلی از اوقات به دلیل نام گذاری های مشابه فایلها در این سیستم، به اشتباه فایلی دیگر را تغییر می دهم و بعد متوجه می شوم  و باید تغییرات را به حالت قبل برگردانم.  نیاز به این سیستم مدیریت و کنترل نسخه ، باعث بوجود آمدن سیستم های کنترل ورژن شده است که وظیفه آنها، تهیه پشتیبان از فایلها و ذخیره آنها با ثبت نسخه های مختلف آنها شده است.  در این سیستم ها به راحتی می توانید تغییرات جاری را ذخیره کنید ( commit )، به یک نسخه خاص از فایل برگردید ( revert )، فایلهای جاری را به مخزن اصلی کد ( push ) انتقال دهید، نسخه جدید برنامه را از مخزن ( pull ) بخوانید ، شاخه جدید از پروژه ( branch )  ایجاد کنید وکارهایی از این قبیل  که واقعاً نیاز یک برنامه نویس حرفه ایست .  قبلا در همین سایت در مورد نرم افزار SubVersion صحبت کرده بودم که یک نرم افزار کلاینت / سروری برای مدیریت فایلها بود اما امروزه استفاده از Git   (جیت با تلفظ آمریکایی و گیت با تلفظ انگلیسی) که یک سیستم کنترل ورژن توزیع شده است (در سیستم های توزیع شده سرور به عنوان محور کار نداریم و همه سیستم ها مجزا کار می کنند و وظیفه هماهنگی بر عهده خودشان است) و مخزن معروف آنلاین آن ( GitHub ) رواج بیشتری دارد ، باعث شد خودم  به سمت این فناوری بروم و طوری به استفاده از آن هنگام برنامه نویسی عادت کرده ام که تصور انجام یک پروژه بدون آن هم برایم وحشتناک است .  برای پروژه های دات نت از نرم افزار GitExtensions که به خوبی به ویژوال استودیو اضافه می شود استفاده می کنم و برای اکلیپس هم از پلاگین Egit . هر چند برای سیمفونی جدیداً که از نرم افزار خوش دست PHP Storm استفاده می کنم ، خودش به صورت پیش فرض جیت را نصب شده دارد . توصیه می کنم حتماً با این فناوری که روزبروز گسترش بیشتری در حوزه برنامه نویسی دارد ، آشناشده و کار کنید.  برای آموزش جیت می توانید از این لینک استفاده کنید.