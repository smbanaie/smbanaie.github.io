title: از کجا شروع کنیم ؟
summary: از کجا شروع کنیم ؟
date: 2013-6-22
modified: 2018-08-01
icon:  icon-link2
lang: fa
category: تخصصی
slug: از-کجا-شروع-کنیم-؟
authors: مجتبی بنائی
tags: برنامه‌نویسی,تجربیات,تخصصی,وب
image: /images/static/diary.jpg

s: برنامه نویسی | تجربیات | تخصصی | وب    یکی از دوستان فعلی و دانشجویان قدیمم امروز سوالی داشت دررابطه  اینکه "وب سرویس " را از کجا شروع کنم؟ (از طریق گوگل تاک یا همان چت گوگل) . حس کردم جوابی که به ایشون دادم ممکنه برای بقیه هم مفید باشه. توصیه کردم اگر دنبال کتاب در این زمینه است توی سایت 4Shared با یک جستجو کلی کتاب در این زمینه پیدا می کنه. گفت که کتابها را تا بخوانم چندین ماه طول می کشه . دیدم حق با ایشون است. با این وقتهایی که ما داریم خواندن یک کتاب از اول تا آخر معمولاً به ندرت اتفاق می افتد و این کتابها بیشتر مناسب رفع اشکال و رفرنس هستند .  یادمه ضرری که توی دوران دانشجویی کردم این بود که می خواستم کتابهای برنامه نویسی را خط به خط و کامل بخونم تا عمقی یاد بگیرم (پاسکال کافمن را اینطوری خواندم) اما معمولاً وقت نمی کردم آنها را به آخر برسانم و دیگر پیگیر ماجرا نمی شدم.  توصیه نهایی بنده برای شروع یک مطلب جدید در دنیای برنامه نویسی مثل وب سرویس، آژاکس و مانند آن این است که دنبال نمونه برنامه هایی باشید که توی این زمینه وجود دارد . به نظرم سایت CodeProject یکی از بهترین سایتها در این زمینه هست که هم مثالهایی بسیارزیادی دارد و هم اینکه هر مثال را توضیح داده است و کد آن نیز قابل دانلود است و نیز می توانید سوالاتتان راجع به همان کد را در انتهای مطلب بپرسید.  با چند مثال شروع کنید و برای رفع ابهام هایی که باقی می ماند به سراغ کتابها بروید.