title: هنر جستجو در گوگل
summary: هنر جستجو در گوگل
date: 2010-8-20
modified: 2018-08-01
icon:  icon-link2
lang: fa
category: تخصصی
slug: هنر-جستجو-در-گوگل
authors: مجتبی بنائی
tags: عمومی,تجربیات,وب,گوگل
image: /images/static/diary.jpg

s: تجربیات | وب | گوگل    اغلب ما برای جستجو به گوگل مراجعه می کنیم و با نوشتن موضوع و زدن دکمه جستجو،  از بین نمایش نشان داده شده گوگل به مطلوبمان می رسیم . اما جدیداً گوگل امکانات جستجویش را بسیار حرفه ای تر کرده است .  اگر امروزه متنی را در گوگل جستجو کنید، هنگام نمایش نتایج ، نوار ابزاری در کنار نتایج نمایش داده می شود. نواری که در بالای آن کلمه Everything نمایش داده شده است و اغلب گزینه های آن مخفی است که باید با زدن دکمه More آنها را مشاهده کنید.  از بین آنها گزینه های مهم تر از قرار زیرند :   Any Time   به کمک این گزینه می توانید نتایجی را جستجو کنید که در 24 ساعت گذشته، هفته گذشته و یا بازه های زمانی مشخص شده ، روی وب قرار گرفته اند. به عبارت دیگر قدیم و جدید بودن نتایج را می توانید کنترل کنید.   Nearby   به کمک این گزینه می توانید نتایج جستجویتان را به یک منطقه یا شهر خاص محدود کنید.   Related Searches   به کمک این گزینه ، ترکیبات دیگری از کلماتی که شما وارد کرده اید و بیشترین تقاضای جستجو را در بین سایر کاربران داشته است، نمایش داده می شود. ممکن است با آنها به نتایج دقیقتری برسید   Wonder Wheel یا چرخ جادو   به کمک این ابزار که به برای خودم بسیار جالب بود ، به صورت گرافیکی می توانید گروه بندی ای از مطلب مورد جستجوی خود به صورت درختی ببینید. با کلیک روی هر مطلب ، گروه بندی براساس همان ریز تر می  شود تا زمانی که به آنچه می خواهید برسید. توصیه می کنم حتماً آنرا امتحان کنید . هر چند برای کلمات فارسی گوگل هنوز مشکل دارد اما برای لاتین عالی عمل می کند و همزمان با کلیک بر روی هر گروه نتایج مربوطه در کنار چرخ جادو نمایش داده می شود. برای استفاده از این ابزار توصیه می کنم ، کلمه ای کلی را مانند programming انتخاب کنید و به کمک چرخ جادو، مرحله به مرحله به آنچه می خواهید نزدیکتر شوید.   Timeline   این گزینه هم به نظرم بسیار کاربردی است. این ابزار تاریخچه ای از مطلبی که در مورد آن جستجو کرده اید را به شما ارائه می دهد. یا به عبارت دیگر، نتایج را بر حسب تاریخ مرتب می کند .   Page Previews  به کمک این گزینه ، در کنار      نتایج جستجو، عکسی از صفحه مربوطه نیز نشان داده می شود.