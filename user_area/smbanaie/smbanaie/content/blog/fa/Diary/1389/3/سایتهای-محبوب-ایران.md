title: سایتهای محبوب ایران
summary: سایتهای محبوب ایران
date: 2010-6-20
modified: 2018-08-01
icon:  icon-link2
lang: fa
category: روزنوشت
slug: سایتهای-محبوب-ایران
authors: مجتبی بنائی
tags: عمومی,تجربیات,تخصصی,معرفی,وب
image: /images/static/diary.jpg

s: تجربیات | تخصصی | معرفی | وب    شاید برایتان جالب باشد که بدانید پربازدیدکننده ترین سایت دنیا کدام است ؟ یا در ایران این امتیاز متعلق به چه سایتی است؟  در حین گشت و گذار در وب، به سایت Alexa برخوردم. ممکن است این نام به گوشتان خورده باشد. یکی از سایتهای معتبری که به امتیازدهی ( Ranking ) سایتها می پردازد(براساس میزان بازدید) سایت Alexa است. سرویس دهنده معروف دیگر در این زمینه گوگل است که سایتها را از صفر تا 10 امتیازدهی می کند (همان طور که در گوشه پائین سایت می بینید امتیاز این سایت هنوز 0 است) البته امتیاز گوگل تنها به بازدیدکنندگان نیست . مثلاً قدمت سایت هم جزء معیارهای امتیازدهی است.  بگذریم. علاوه بر اطلاعات آماری و گرایشات افراد در وب ، کاربرد اصلی امتیاز سایت در تبلیغات است. هر چه بازدیدکننده سایتی بالاتر باشد، برای تبلیغ مناسب تر است.  Alexa بر اساس منطقه و کشور نیز آمار پربازدیدکننده ترین سایتها را اعلام می کند .    سایتهای محبوب در ایران   سایتهای محبوب دنیا    چند نکته در این فهرست به نظرم می رسد :   - به غیر موتورهای جستجو، پربازدیدکننده ترین سایتها ، فراهم کنندگان سرویس وبلاگند.   - سایت Cloob یک سایت دوستیابی و سرگرمی است که در رتبه  6 قرارگرفته است.   - پرطرفدارترین سایت خبری ، سایت تابناک است.   - اولین سایت دانلود، سایت 4Shared   است برخلاف تصور من که فکر می کردم Rapidshare باشد. 4Shared سایت رایگانی است برای آپلود هر چیزی و گذاشتن لینک آن در اختیار بقیه. سایتی است که تقریباً با جستجوی خوب درون آن هر چیزی را می توانید پیدا کنید مانند کتابهای الکترونیک و قابلیت خوب دیگر آن این است که با نصب نرم افزار 4Shared Desktop   به شما 10 گیگابایت فضای رایگان برای آپلود فایلهایتان می دهد که خودم از این سرویس استفاده می کنم.   - خیلی از سایتها اصلاً فارسی نیستند.   - خیلی از سایتهای لیست شده ، فیل.تر هستند اما معلوم نیست از کجا این همه بازدیدکننده دارند! (مثل persianv.com )   - خیلی از سایتها هم دولتی هستند و مراجعات آنها از روی مجبور بودن مردم است نه امکانات خوبشان مثل سایت سازمان سنجش و سایت صندوق مهر رضا.   - بین گرایشات جهانی و ایران، اختلافات زیادی بین دو فهرست به چشم می خورد که به نظرم این اختلاف در حال کم شدن است و در دراز مدت سایتهای پرطرفدار بین المللی در ایران هم پرطرفدار خواهند بود.  - سایت بازی Travian هم علیرغم سرعت نه چندان بالای ایران جزء 30 تای اول ایران است.    بقیه را خودتان یک نگاه بندازید .....    نکته :  این فهرست دقیق نیست و برپایه اطلاعات سایت Alexa است و ممکن است در دنیای واقعی این فهرست کمی جابه جا بشود.