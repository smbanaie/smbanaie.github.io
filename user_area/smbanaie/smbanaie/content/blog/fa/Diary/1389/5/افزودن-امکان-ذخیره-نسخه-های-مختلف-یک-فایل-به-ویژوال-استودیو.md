title: افزودن امکان ذخیره نسخه های مختلف یک فایل به ویژوال استودیو
summary: افزودن امکان ذخیره نسخه های مختلف یک فایل به ویژوال استودیو
date: 2010-8-14
modified: 2018-08-01
icon:  icon-link2
lang: fa
category: تخصصی
slug: افزودن-امکان-ذخیره-نسخه-های-مختلف-یک-فایل-به-ویژوال-استودیو
authors: مجتبی بنائی
tags: تخصصی‌نرم‌افزار,برنامه‌نویسی,تجربیات,تخصصی,معرفی
image: /images/static/diary.jpg

s: برنامه نویسی | تجربیات | تخصصی | معرفی      هنگام برنامه نویسی بارها پیش می آید کدی را تغییر می دهیم و بعد از مدتی متوجه می شویم که تغییر انجام شده مناسب نبوده و باید مجدد به کد قبلی برگردیم . اگر ویژوال استودیو را نبسته باشیم به راحتی با زدن Ctrl+Z به مرحله قبل بر می گردیم اما اگر ویژوال استودیو را بسته باشیم، این کار دیگر امکان پذیر نیست.  از طرفی خیلی اوقات می خواهیم قسمتی از برنامه را برای مشتری خاصی سفارشی نمائیم اما برنامه اصلی بدون تغییر بماند. در این حالت ، مجبوریم به صورت دستی یک کپی از پروژه تهیه نمائیم.  نکته بعدی، این است که در حالت عادی ویژوال استودیو امکانات خاصی برای ورژن های مختلف برنامه ندارد .  تمام این دلایل و نیازها، ما را به سمت استفاده از نرم افزارهای کمکی و خاصی که به همین منظور نوشته شده اند، سوق می دهد. افزونه ای که به شخصه خودم ازآن استفاده کرده ام و بسیار از کار آن رضایت دارم ، نرم افزار VisualSVN است که دقیقاً پاسخگویی برای نیازهای فوق است البته این افزونه، نیازمند نصب نرم افزار رایگانی به نام Tortoise است که جداگانه باید نصب شود. - نسخه قدیمی تر اما کرک شده آنرا از اینجا دانلود کنید.  با نصب ویژوال اس وی ان، بر روی هر پروژه می توانید کلیک راست کرده، گزینه Add Project to Subversion را بزنید تا امکانات آن فعال شود. هر نسخه ای از نرم افزار که آماده می شود، می توانید تغییرات را تایید یا Commit کنید تا به طور اتومات از تمام فایلها یا فایلهایی که جدیداً تغییر داده شده اند، یک کپی تهیه شود و یک نسخه جدید از نرم افزار تولید شود . (حداقل یکبار اول کار باید این تایید را انجام دهید)  بعدها می توانید هر فایل را به طور جداگانه به نسخه های قبلی برگردانید و یا فقط تغییراتی که نسبت به نسخه های قبلی داشته است را مشاهده کنید و نیز می توانید کل پروژه را به نسخه قبل برگردانید.  یک مزیت این نرم افزار این است که فایلهایی که تغییر کرده اند و تایید نشده اند ، آیکن قرمز رنگی کنار آنها نمایش داده می شود که گویای این است نسخه فعلی فایل هنوز ذخیره نشده است. بقیه فایلها با آیکن سبز رنگی کوچکی در کنار آیکن اصلی آنها مشخص  می شوند.  از دیگر مزایای آن ، کارکرد تیمی و تحت شبکه آن است که در هر لحظه می توان جدیدترین نسخه از یک فایل را بقیه روی آن کار می کنند را در اختیار داشت هر چند خودم از این قابلیت استفاده نکرده ام.  استفاده از این نرم افزار را به تمام کسانی که برنامه نویسی را حرفه ای دنبال می کنند ، توصیه می کنم.