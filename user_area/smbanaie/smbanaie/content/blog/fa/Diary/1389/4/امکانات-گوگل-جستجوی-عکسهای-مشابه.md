title: امکانات گوگل  جستجوی عکسهای مشابه
summary: امکانات گوگل  جستجوی عکسهای مشابه
date: 2010-7-6
modified: 2018-08-01
icon:  icon-link2
lang: fa
category: تخصصی
slug: امکانات-گوگل-جستجوی-عکسهای-مشابه
authors: مجتبی بنائی
tags: عمومی,تجربیات,تخصصی,معرفی,وب,گوگل
image: /images/static/diary.jpg

s: تجربیات | تخصصی | معرفی | وب | گوگل     با جستجوی عکس گوگل حتماً   کارکرده اید. کافیست کلمه ای را می خواهید عکسهایی راجع به آن بیابید را در این آدرس وارد کنید و عکسهای مربوطه را ببینید( HDR را جستجو کنید کلی   تصویر قشنگ پیدا می کنید) اما جدیداً گوگل امکانات جستجوی عکسش را بسیار ارتقاء   داده است. مثلاً در همان صفحه اول سایت به راحتی اندازه ، نوع عکس و پارامترهای   مهم جستجوی عکس را می توانید تعیین کنید.(قبلاً در جستجوی پیشرفته قرارداشت) .  اما امکانی که برای خودم بسیار جالب   و کارآمد بود، امکان جستجوی   عکسهای مشابه است. هر چند سایتهای   تخصصی جستجوی عکس این امکان را قبلاً داشته اند اما گوگل با یک فاصله زمانی   آنرا به قسمت جستجوی عکس خود افزوده است.  در حال حاضر اگر عکسی را جستجو   کنید، در زیر آن گزینه Find similar Image یا " عکسهای مشابه این را بیاب " فعال شده است (البته برای همه فعال نمی شود!) که با   دقت خیلی خوبی عکسهایی مشابه عکس نمایش داده شده را برایتان می یابد.  فعلاً امکان اینکه یک عکس را   آپلود کرده و به گوگل بگوئید مشابه این را پیدا کن وجود ندارد(یا لااقل من پیداش   نکرده ام) اما این امکان هم حتماً به زودی افزوده خواهد شد چون خیلی از سایتهای   جستجوی عکس مانند Gazopa این امکان را هم دارند.  اگر عکسی را خودتان تهیه و   آپلود کرده اید و می خواهید ببینید کجاها و چه کسانی از عکس شما استفاده کرده   اند ، سایت TinEye را پیشنهاد می کنم و اگر دنبال آیکون ، تصویر گرافیکی و گیف متحرک برای   سایتتان می گردید،  سایت Go Graph را توصیه می کنم.  ----------------------------------------------  امروز که مجدد صفحه جستجوی عکس گوگل را نگاه کردم، دو تغییر اساسی دیدم : یکی اینکه فقط عکس نمایش داده میشود بدون هیچ توضیحی با چینشی زیبا که با کلیک روی هر عکس ، آن عکس بزرگ شده و توضیحات آن نیز نمایش داده می شود. لینک یافتن عکس مشابه یا Similar نیز به این قسمت اضافه شده است. قابلیت دوم که احتمالاً به زودی به صفحه اول گوگل نیز افزوده شود، قابلیت بارگذاری خودکار سایر صفحات جستجو است. یعنی  به طور خودکار، در حالیکه صفحه اول نتایج را مشاهده می کنید، صفحه دوم نتایج نیز در حال بارگذاری است  و در پائین نتایج اول نمایش داده می شود و به همین ترتیب برای سایر صفحات.