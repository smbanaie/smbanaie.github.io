title: بهبود سئوی سایت
summary: بهبود سئوی سایت
date: 2010-5-7
modified: 2018-08-01
icon:  icon-link2
lang: fa
category: تخصصی
slug: بهبود-سئوی-سایت
authors: مجتبی بنائی
tags: تخصصی‌نرم‌افزار,تجربیات,تخصصی,سئو,سایت,وب
image: /images/static/diary.jpg

s: تجربیات | تخصصی | سئو | سایت | وب  اگر سایتی شخصی داشته باشید، دوست دارید این سایت بازدید کننده زیادی داشته باشد. غیر از تبلیغ و معرفی به دوستان و آشنایان، بهترین راه دیده شدن یک سایت این است که در موتورهای جستجویی مثل گوگل در نتایج اول ظاهر شوید. بهینه سازی سایت  برای ظاهر شدن در (نتایج اول) موتورهای جستجو را اصطلاحاً سئو یا Search Engine Optimization می گویند.  بهبود سئوی سایت به عوامل مختلفی  بستگی دارد از جمله عنوان صفحه، تعداد لینک ها به صفحه، تیترهای صفحه ، کلمات کلیدی (که دیده نمی شود و در تگ متای اچ تی ام ال صفحه قرار می گیرد) و .....  هر چند هر موتور جستجو الگوریتم خاص خودش را دارد اما رعایت بعضی اصول می تواند باعث بهتر دیده شدن سایت گردد.  سایت خودم با جوملا طراحی شده است و مدتها بود می خواستم کامپوننتی نصب کنم که عنوان صفحه ها که در موتورهای جستجو نیز ذخیره می گردد به شکل بهتری درآید.  اگر  دقت کرده باشید عنوان صفحات در جوملا همچین شکلی دارد :  http://ghaencollege.ir/index.php?option=com_content&view=article&id=146:1389-02-14-18-25-13&catid=63:2006-01-12-09-29-55&Itemid=2644  که بسیار گنگ و نامفهوم است . برای رفع مشکل از کامپوننت sh404sef استفاده کردم که واقعاً معجزه می کند . اگر یکی از صفحات درونی سایت را باز کنید با عناوینی گویا و ساده شده مواجه می شوید که تاثیر چشمگیری در بهبود سئوی این سایت ایفا  کرد.  یکی دیگر از عوامل رشد سایت، وجود نقشه سایت است که کل مطالب سایت را به صورت فهرست وار دراختیار بیننده و موتورهای جستجو قرار می دهد.در این زمینه هم از کامپوننت XMap استفاده کرده ام .  اگر از سیستمهای مدیریت محتوایی مانند جوملا ، وردپرس ، دروپال و امثال آنها استفاده کرده اید ، معمولا مولفه های سئوی آنها به راحتی قابل دسترسی و استفاده است اما اگر خودتان سایتی را طراحی کرده اید باید حواستان به عوامل بهبود دهنده سئو باشد.