title: آشتی با جاوااسکریپت
summary: آشتی با جاوااسکریپت
date: 2010-9-22
modified: 2018-08-01
icon:  icon-link2
lang: fa
category: تخصصی
slug: آشتی-با-جاوااسکریپت
authors: مجتبی بنائی
tags: تخصصی‌نرم‌افزار,برنامه‌نویسی,تجربیات,معرفی,وب
image: /images/static/diary.jpg

s: برنامه نویسی | تجربیات | معرفی | وب    از ابتدا با جاوااسکریپت رابطه خوبی نداشتم.  شاید به خاطر ساختار غیر منظم و غیر شی گرای آن بود (البته از شی گرایی پشتیبانی می کند) یا شاید هم فکر میکردم خیلی وجودش ضرورتی ندارد. در هر صورت در چند ترم اخیر که درس مهندسی اینترنت را ارائه کردم، از این قسمت صرف نظر کرده ام و یا به صورت جزئی به آن پرداخته ام اما با گسترش فناوری آژاکس که جاوااسکریپت نقش اصلی را در آن ایفا می کند ضرورت آشنایی با جاوااسکریپت را بیش از پیش احساس می کردم.  برای یکی از پروژه هایی که تازه شروع کرده ایم  تصمیم گرفتم از برنامه نویسی وب و آنهم بدون استفاده از سیستمهای آماده ای مانند جوملا استفاده کنیم . به همین خاطر لازم شد از جاوا اسکریپت هم در این برنامه استفاده کنیم.  قبلا با کتابخانه های جاوااسکریپت مانند موتولز، جی کوئری، دوجو، پروتوتایپ و امثال آنها آشنا بودم اما با هیچ کدام کار نکرده بودم . چند شب پیش به یک آموزش خیلی ساده از جی کوئری به عنوان یکی از پرطرفدارترین این کتابخانه ها برخوردم. اولین مثال آن که حرکت یک قسمت از صفحه و ایجاد یک انیمیشن بود، تنها با دو خط کد انجام شد . خط اول اضافه کردن کتابخانه جاوااسکریپت بود و کد دوم ، تولید انیمیشن مربوطه .  دیدم با استفاده از این کتابخانه ها ، چقدر برنامه نویسی وب (سمت کلاینت) و ایجاد جلوه های بصری در صفحات وب ساده می شود و تصمیم گرفتم در ترم جاری آموزش جی کوئری را در درس مهندسی اینترنت (کارشناسی دانشگاه آزاد) شروع کنم. اگر قصد شروع کاربا این فناوری رو به رشد را دارید می توانید از آموزشهای این آدرس استفاده کنید.