title: معرفی نرم افزاربرای فناوری لینک  LinqPad
summary: معرفی نرم افزاربرای فناوری لینک  LinqPad
date: 2011-3-16
modified: 2018-08-01
icon:  icon-link2
lang: fa
category: روزنوشت
slug: معرفی-نرم-افزاربرای-فناوری-لینک-LinqPad
authors: مجتبی بنائی
tags: تخصصی‌نرم‌افزار,تجربیات,تخصصی,معرفی,نرم افزار
image: /images/static/diary.jpg

s: تجربیات | تخصصی | معرفی | نرم افزار همانطور که قبلاً اشاره کرده ام یکی از امکانات جدید و رو به رشدی که به دات نت اضافه شده است  و باعث ساده تر شدن برنامه های تحت این پلتفرم شده است Linq یا زبان پرس و جوی یکپارچه است  که هدف اصلی آن ایجاد یک زبان واحد برای کار با اشیاء ، آرایه ها ، بانکهای اطلاعاتی ، فایلها و مانند آن است .  زبانی که ساختار اصلی آن شبیه دستور Select در SQL است. مثلاً دستور زیر را در نظر بگیرید :   var  words =  from word in "The quick brown fox jumps over the lazy dog".Split()  orderby word.Length  where word.Length  > 3  select word   این دستور کلمات واقع در رشته داده شده که طولی بیشتر ازسه کاراکتر دارند را به ترتیب طول بر می گرداند و آنرا در آرایه Words می ریزد . به همین سادگی .....  در هر صورت برای آموزش و آزمایش دستورات Linq بخصوص هنگام کار با بانکهای اطلاعاتی می توانید از ابزار بسیار مفیدی به نام " لینک پد "  استفاده کنید که هم کلی مثال آماده دارد ( حتی دستورات اس کیو ال ساخت بانک اطلاعاتی نمونه ای که مثالهایش را بر پایه آن شرح داده است را درون آن به راحتی پیدا می کنید) و هم اینکه می توانید به بانکهای اطلاعاتی خودتان متصل شده و دستورات متناظر با جداول خود را بنویسید.  از امکانات جالب این نرم افزار علاوه بر اجرای دستورات، نمایش نحوه تبدیل این دستورات به دستورات اس کیو ال و مانند آن نیز (کنار دکمه نتایج) نمایش داده می شود.  اگر می خواهید از قافله برنامه نویسی مایکروسافت عقب نمانید و بدون مطالعه منابع و از روی مثال ها با این امکان جدید دات نت آشنا شوید ، برنامه LinqPad را از این آدرس دانلود کرده، استفاده کنید.  برای کاربیشتر می توانید از مثالهای مایکروسافت نیز استفاده کنید و آنها را در این نرم افزار اجرا  کرده و یا تغییر دهید.  برای آشنایی اولیه با لینک می توانید از این آموزش  که توسط یکی از دانشجویان خوب دانشکده (محمد مهدی احمدیان زاده) آماده شده است نیز استفاده کنید.