title: الگوهای طراحی در حوزه مهندسی و تولید نرم افزار
summary: الگوهای طراحی در حوزه مهندسی و تولید نرم افزار
date: 2011-3-20
modified: 2018-08-01
icon:  icon-link2
lang: fa
category: تخصصی
slug: الگوهای-طراحی-در-حوزه-مهندسی-و-تولید-نرم-افزار
authors: مجتبی بنائی
tags: تخصصی‌نرم‌افزار,تجربیات,تخصصی,نرم افزار
image: /images/static/diary.jpg

s: تجربیات | تخصصی | نرم افزار هنگام برنامه نویسی تجاری، معمولاً مسائل و مشکلاتی برایمان پیش می آیند که باید راجع به آنها فکر کرده و تصمیم درست را اتخاذ کنیم. مثلاً دسترسی کاربران در برنامه را چگونه مدیریت کنم که افراد مختلف هر کدام فقط بتوانند حوزه خودشان را ببینند و مدیر نیز بتواند به راحتی سطوح دسترسی را اعمال و یا تغییر دهد.  معمولاً این گونه مسائل اگر بسیار تخصصی و خاص نباشد برای سایر برنامه نویسان در سراسر دنیا نیز رخ داده است و کافیست با یک جستجوی درست در اینترنت  و انجمن های تخصصی ، راه حل مشکل را پیدا کنیم.  این ایده که تجارب دنیای برنامه نویسی را به اشتراک بگذاریم ، باعث بوجود آمدن مبحثی در علم مهندسی نرم افزار گردیده است به نام "الگوهای طراحی" و یا Design Patterns که ابتدا توسط چهار نفر برنامه نویس که به نام گروه 4 نفره معروف شدند وارد دنیای برنامه نویسی شد.  این الگوها که در ابتدا 23 الگو بود  امروز به بیش از صد عدد رسیده است.  لیست کلاسیک آنها را در سایت ویکی پدیا در این آدرس می توانید ببینید.  قبلا که راجع به نمونه سوالات استخدامی مهندسین نرم افزار نوشته بودم چندین سوال راجع به همین الگوهای طراحی در میان آنها وجود داشت.  آقای بهروز بختیاری که وبلاگی در زمینه مهندسی نرم افزار دارند، زحمت جمع و جور کردن مطالب این حوزه را کشیده اند که می توانید از این آدرس فایل پی دی اف مربوطه را دانلود کنید.