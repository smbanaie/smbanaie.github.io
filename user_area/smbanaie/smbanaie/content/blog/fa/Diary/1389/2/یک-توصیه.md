title: یک توصیه
summary: یک توصیه
date: 2010-5-4
modified: 2018-08-01
icon:  icon-link2
lang: fa
category: روزنوشت
slug: یک-توصیه
authors: مجتبی بنائی
tags: عمومی
image: /images/static/diary.jpg

قبلاً اشاره کردم که دنیای آینده دنیای اینترنت است . دنیای جذابی که هم علاوه بر زیبائیهای تخصصی اش به عنوان برنامه نویس ، می تواند درآمدزایی خوبی نیز داشته باشد. قشر جوان جامعه امروز، معمولاً اوقات زیادی را صرف اینترنت می کنند و اگر زرنگ باشید می توانید بسیاری از نیازمندیهای قشرهای مختلف را شناسایی ، وب سایتی برای این منظور طراحی و از آن منتفع شوید.  حتی فقط از طریق جذب آگهی های گوگل به شرطی که بازدیدکننده زیادی داشته باشید (پیج رنک یا امتیاز صفحه بالا)، می توانید درآمد خوبی داشته باشید. برای آشنایی بیشتر با این مباحث می توانید از این لینک استفاده کنید.  در هرصورت اگر قصد انتفاع اقتصادی از سایت را داشته باشید باید بازدیدکننده زیادی داشته باشید و برای جذب بازدید کننده ، عوامل مختلفی دخیل است اما از همه مهمتر این است که مطالب ناب و دست اولی داشته باشید نه اینکه مطالب مختلف را از سایر سایتها کپی پیست کنید.  بنابراین توصیه می کنم حداقل از یک سایت شخصی یا یک وبلاگ که هزینه ای ندارد شروع کنید، به طور تخصصی روی یک موضوع وقت بگذارید و هر هفته حداقل یک مطلب جدید و به درد بخور به سایتتان اضافه کنید . اگر سئو (بهینه سازی سایت برای موتورهای جستجو) را هم انجام دهید یواش یواش دیده خواهید شد. لازم هم نیست که کلی تحقیق کنید می توانید از سایتهای خارجی دست اول در یک زمینه خاص، هر هفته ترجمه ای داشته باشید.  به این صورت هم روی یک موضوع خاص ، صاحب نظر خواهید شد و هم اینکه در دراز مدت می توانید درآمدزایی نیز از طریق آن داشته باشید.  من خودم به شخصه ، دنبال سایتهایی هستم که مطالب تخصصی و جدید مورد علاقه ام را بتوانم از آنجا بگیرم مثل سایت آموزش فناوری اطلاعات که خیلی به دردم خورد و حتی اگر سالیانه حق اشتراک هم از ما بخواهد با کمال میل آنرا خواهم پرداخت . اگر هزار نفر ، نفری 5 هزار تومان هم سالیانه به سایت برای دریافت خبرنامه و امکانات تخصصی پرداخت کنند، سالی می شود 5 میلیون تومان که بد نیست!  لپ کلام اینکه اینترنت را جدی بگیرید بخصوص با اتصال همراه اول به اینترنت، همه چیز رنگ و بوی اینترنت خواهد گرفت.  حتی اگر برنامه نویسی وب بلد نیستید، بازهم از یک وبلاگ ساده شروع کنید با تمرکز برروی یک موضوع خاص.  از ما گفتن .......