title: هوش تجاری  سرویس گزارش مایکروسافت
summary: هوش تجاری  سرویس گزارش مایکروسافت
date: 2010-5-23
modified: 2018-08-01
icon:  icon-link2
lang: fa
category: روزنوشت
slug: هوش-تجاری-سرویس-گزارش-مایکروسافت
authors: مجتبی بنائی
tags: تخصصی‌نرم‌افزار,برنامه‌نویسی,تجربیات,تخصصی
image: /images/static/diary.jpg

s: برنامه نویسی | تجربیات | تخصصی    امروزه داده تمام شئون زندگی ما را احاطه کرده است و  نیاز روز افزون به ابزارهایی که بتوان از این داده ها استفاده موثر نمود ، احساس می شود. این نیاز باعث بوجود آمدن مباحث داده کاوی و نیز هوش تجاری که علم استفاده موثر از داده ها برای بهبود و افزایش راندمان یک سازمان است شده است.  مدتی بود یکی از کارمندان آموزش و پرورش قائن که مهندسی مکانیک خوانده و در حسابداری مشغول کار است! با بنده تماس می گرفت که خیلی علاقه دارد  برنامه نویسی و کار با پایگاه های داده را یاد بگیرد. من هم چون وقت نداشتم  و از طرفی روی رشته خودم تعصب دارم و حاضر نیستم با هر کسی غیر از افراد هم رشته خودم برنامه نویسی کار کنم ، طفره می رفتم . تا اینکه بالاخره امروز با ایشان قرار گذاشتم و پرسیدم دقیقاً به چه منظوری برنامه نویسی را لازم دارد؟ جواب ایشان هم نکته ای بود که در اول مطرح کردم یعنی گفت بانکهای اطلاعاتی مختلفی متشکل از اکسس، اکسل و اس کیو ال در اداره موجود است و خیلی راحت از آنها می توان برای کارهای مختلف استفاده کرد اما این کار انجام نمی شود. مثلاً اگر قرار است برای مدرسین یک دوره، ابلاغ آموزشی زده شود در حال حاضر تمام این ابلاغ ها دستی زده می شود و هیچ استفاده ای از داده های موجود نمی شود و از طرفی یکسره نیز نمی توان دنبال یک برنامه نویس بود که بیاید برای فلان کار ، یک برنامه بنویسد که خروجی و پرینت  مورد نظر را تهیه کند.  مانده بودم چه راهنمائی به این بنده خدا ارائه کنم که هم به دردش بخورد هم خیلی درگیر برنامه نویسی نشود . یادم افتاد مایکروسافت از نسخه 2005 اس کیو ال سرور به بعد ، یک نسخه از ویژوال استودیو به نام استودیوی تولید و توسعه هوش تجاری هم همراه با اس کیو ال سرور عرضه می کند که هدفش دقیقاً همین نیاز است یعنی امکان آنالیز داده ها و نیز گزارش گیری و خروجی های مختلف.  به صورت آزمایشی یک پروژه از Report در این محیط برای ایشان ساختم و تنها نکته ای که هنگام کار به دانستن آن نیاز پیدا کرد، آشنایی با زبان اس کیو ال برای استخراج داده های گزارش بود و قرار شد خودش این قسمت را کارکرده و نیازهای خود(پرینت ها، گزارشات و نمودارهای مختلف)   به کمک این محیط انجام دهد. به نظرم خوشحال به نظر می رسید که برای مشکل خود راه حلی پیدا کرده است .....  نیازی که مایکروسافت به خوبی آنرا درک کرده و راهکار ساده و مناسبی برای آن پیشنهاد کرده است.(سرویس آنالیز و سرویس گزارش که همراه نصب اس کیو ال سرور می تواند نصب شود و جزئی از چهارچوب هوش تجاری مایکروسافت است) .تصمیم گرفتم جلسه آینده درس پایگاه داده ، این محیط را کار کنم که بسیار هم در ادارات و سازمانها به درد بخور است.