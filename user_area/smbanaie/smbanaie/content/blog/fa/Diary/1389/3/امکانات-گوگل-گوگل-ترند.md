title: امکانات گوگل  گوگل ترند
summary: امکانات گوگل  گوگل ترند
date: 2010-6-18
modified: 2018-08-01
icon:  icon-link2
lang: fa
category: تخصصی
slug: امکانات-گوگل-گوگل-ترند
authors: مجتبی بنائی
tags: تخصصی‌نرم‌افزار,تجربیات,تخصصی,معرفی,گوگل
image: /images/static/diary.jpg

s: تجربیات | تخصصی | معرفی | گوگل    درحال جستجو برای یافتن یک کتابخانه کامل جاوااسکریپت برای یک کار تحت وب از بین کتابخانه ها یا چهارچوب های برنامه نویسی جاوااسکریپت شامل پروتوتایپ،جی کوئری، موتولز، دوجو و کتابخانه یاهو بودم که به یک ابزار جالب گوگل به نام گوگل ترندز ( Trend  : گرایش) برخوردم.  کار اصلی این ابزار گوگل، نمایش تعداد جستجوهای انجام گرفته برروی یک موضوع خاص در یک  بازه زمانی است.  رشد یا کاهش یک عبارت جستجو شده ، می تواند تا حدودی گرایشات فعلی در رابطه با آن موضوع را بیان کند.  امکان جالبتری که این ابزار دارد این است که می توانیم موضوعاتی که قصد مقایسه آنرا داریم با ویرگول از هم جدا کرده ، جستجو کنیم. در این حالت، گوگل به صورت نموداری تعداد جستجوهای انجام گرفته به تفکیک هر موضوع با قابلیت مقایسه را به شما می دهد.  نیز می توانید گرایشات هر منطقه و هر کشور را جداگانه نیز بررسی کنید.  مثلا فرض کنید قصد دارید روی سیستم عامل های موبایل کار کنید. با یک جستجوی ساده به چندین سیستم عامل برمی خورید. با جستجوی همزمان آنها در گوگل ترند، تا حدودی دستتان می آید که توی دنیا کدامیک از محبوبیت بیشتری برخوردار است یا در حال مطرح شدن است.  البته گوگل یک ابزار مشابه هم دارد با نام گوگل اینسایت (Google Insights) با امکانات کمی بیشتر مانند گروه بندی جستجوها و یا کلمات جستجو شده در آن حوزه و نیز پیش بینی جستجوهای آینده که بیشتر برای افرادی مناسب است که قصد تبلیغات (AdWords) در گوگل دارند و یا می خواهند دقیقاً بدانند چه چیزهایی در یک حوزه خاص جستجو می شود.