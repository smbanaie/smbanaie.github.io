title: امکانات گوگل  بوکمارک
summary: امکانات گوگل  بوکمارک
date: 2010-5-21
modified: 2018-08-01
icon:  icon-link2
lang: fa
category: تخصصی
slug: امکانات-گوگل-بوکمارک
authors: مجتبی بنائی
tags: تخصصی‌نرم‌افزار,تخصصی,گوگل
image: /images/static/diary.jpg

s: تخصصی | گوگل    مطمئناً همه ما روزانه به سایتهای مختلفی سر می زنیم و بعضی از این سایتها را که مفید می بینیم ، معمولا به بوکمارک یا صفحات محبوب مرورگرمان اضافه می کنیم. برای خودم بارها پیش آمده که با تعویض ویندوز یا عوض کردن مرورگر، تمام بوکمارک ها و آدرس سایتهایی که قبلاً ذخیره کرده بودم ، از بین رفته است.  برای حل این مشکل ، سایتهای مختلفی ایجاد شده است که هدفشان ذخیره بوکمارکهای کاربر است . این سایتها معمولاً یک تولبار هم برای مرورگرهای مختلف دارند که کاربر با نصب آن با مشاهده هر سایتی که ارزش مراجعه مجدد داشته باشد، کافیست با کلیک برروی آن نوارابزار، آن سایت را به لیست سایتهای مورد علاقه اش بیفزاید.  به این ترتیب امکان از بین رفتن این آدرسها وجود ندارد و کافیست که با مراجعه به سایت موردنظر و ورود به حساب کاربری خود، آدرس های اینترنتی ذخیره شده را بیابیم.  از جمله معروفترین این سایتها، سایت  http://delicious.com است که علاوه بر امکان ذخیره آدرس ، به کاربران اجازه زدن برچسب و توضیح به آدرس ذخیره شونده را نیز می دهد و چون این کاربران انسانی هستند که توضیحی درمورد محتوای یک سایت می دهند، برای جستجوی مطالب تخصصی و سایتهای مرتبط ، ممکن است از گوگل هم بهتر عمل کنند.  هر چند این سایت برای کلمات فارسی خیلی خوب عمل نکرد(با یک تست ساده هر چند ممکن است اشتباه کرده باشم) اما برای مطالب لاتین عالی عمل می کند.    گوگل هم در این زمینه جزء بهترین سایتهاست . کافیست یک حساب کاربری گوگل ، (مانند داشتن جیمیل) داشته باشید و به  آدرس  https://www.google.com/bookmarks /  بروید و سایت مورد نظر خود را اضافه کنید. هر چند معمولا این کار را از طریق تولبارهای مربوطه انجام می دهند.  برای فایرفاکس تولبار زیر را پیشنهاد می کنم :  AddThis Firefox Toolbar  که آدرس سایت مورد نظر را علاوه بر گوگل ، می توانید در سایر سایتهای معروف نیز وارد کنید.  از خوبیهای گوگل بوکمارک ، امکان ساختن لیست برای آدرسها و نیز عمومی کردن آنهاست.