title: با من حرف بزن
summary: با من حرف بزن
date: 2010-12-17
modified: 2018-08-01
icon:  icon-link2
lang: fa
category: روزنوشت
slug: با-من-حرف-بزن
authors: مجتبی بنائی
tags: تخصصی‌نرم‌افزار,تجربیات,تخصصی,نرم افزار
image: /images/static/diary.jpg

s: تجربیات | تخصصی | نرم افزار    بالاخره این اثاث کشی ما هم تمام شد و بالاخره به خانه خودمان کوچ کردیم. کلی هم وقت صرف شد برای رنگ و شوفاژ کشی و لوله کشی و سایر تعمیرات جزئی خانه . یک عذرخواهی کلی بدهکارم به دانشجویان این ترم که نتوانستم وقت کافی برای درسها بگذارم اما در هر صورت باری از دوشم برداشته شد و فکر و خیالم از این باب راحت شد و بهتر از گذشته می توانم برای دانشکده وقت بگذارم.  چند شب پیش برنامه ای از یکی از دوستان گرفتم برای موبایل های اندرویدی که کار ساده ای انجام می داد به این صورت که گربه ای به نام تام هر چه می شنید ، همان را با همان لحن گوینده، دوباره تکرار می کرد. این برنامه ساده برای دخترم خیلی جذاب می داد . کلی باهاش حرف می زد البته هنوز متوجه نشده که حرفای خودش داره تکرار میشه اما ایده ای به ذهنم رسید که میشه روش کار کرد البته با اومدن بچه های کارشناسی که وقت کافی در اختیار داشته باشند .  میشه این برنامه را برای بچه ها (بخصوص ) هوشمند کرد یعنی برنامه ای که با طرف مقابلش صحبت کند. بفهمد طرف مقابل چه می گوید و طبق آن جواب بدهد و در صورت دادن جواب اشتباه، طرف مقابل بتواند آنرا اصلاح کرده و برنامه برای دفعات بعدی جواب درست را پیدا کند.  فیلدی از علوم کامپیوتر و هوش مصنوعی  که بر روی این قسمت کار می کند ، به "پردازش زبانهای طبیعی "  یا NLP  معروف است.  مشابه خارجی این برنامه را روی ربات های انسان نما می توان یافت اما به نظرم روی زبان فارسی و به طور خاص روی نرم افزار آن هنوز باید جا برای کار زیاد باشد. تو حوزه نرم افزار ایده و کار انجام نشده زیاد است اما برد با کسانی است که  زودتر و بهتر از بقیه روی این ایده ها وقت بگذارند و کار کنند.  به امید یک ایران پیشرفته در زمینه فناوری اطلاعات در همه زمینه ها .....