title: اس کیو ال سرور 2008 یا 2005؟
summary: اس کیو ال سرور 2008 یا 2005؟
date: 2010-9-6
modified: 2018-08-01
icon:  icon-link2
lang: fa
category: تخصصی
slug: اس-کیو-ال-سرور-2008-یا-2005؟
authors: مجتبی بنائی
tags: تخصصی‌نرم‌افزار,تجربیات,تخصصی
image: /images/static/diary.jpg

s: تجربیات | تخصصی  قبلاً در مورد پروژه درآمدهای مراکز بهداشت و تجربیات آن صحبت کرده ام. مهم ترین تجربه ای که ازین پروژه کسب کردم، این بود که پروژه های نرم افزاری را علیرغم نیاز به تحلیل کامل ، ساده طراحی کنم و در صورت نیاز به افزودن امکانات خاص و ویژه به آن، پس از تحویل اولیه و در نسخه های بعدی اینکار را انجام دهم.  نکته بعدی انتخاب مناسب پایگاه داده بود طوری که مجبور شدیم پایگاه داده را ازاس کیو ال سرور 2008 به اس کیو ال سرور 2005 تغییر دهیم. دلیل اصلی آن هم توزیع گسترده نرم افزار در استان (در تمام مراکز بهداشتی شهری و روستایی ) و راحتی نصب و پیکربندی نسخه 2005 اس کیو ال سرور بود به طوری که کاربر هنگام نصب این نسخه ، تنها با زدن چند دکمه نکست (بعدی) و بدون انجام تنظیمات خاص قادر به نصب پایگاه داده است در صورتی که برای نصب اس کیو ال 2008 هم باید کلی پیش نیاز (مانند دات نت فریمورک جدید و به روزرسانی های ویندوز) نصب شود و هم هنگام نصب در چندین مرحله، کاربر باید گزینه هایی را وارد کند که کاربر غیرحرفه ای از عهده آن بر نمی آید.  هر چند برای نصب آن راهنما نیز نوشتیم و از طرفی نسخه آرام (سایلنت - با تنظیمات پیش فرض) آن نیز وجود داشت اما به خاطر اذیت هایی که شدیم ، آنرا به 2005 تبدیل کردیم.  اگرقصد استفاده  از امکانات خاص اس کیو ال سرور 2008 را ندارید، توصیه اکید بنده عدم استفاده از آن است  بخصوص برای جاهایی که خودتان کمتر می توانید برای پشتیبانی حضوری مراجعه کنید.