title: سیستم عامل اندروید
summary: سیستم عامل اندروید
date: 2010-7-22
modified: 2018-08-01
icon:  icon-link2
lang: fa
category: روزنوشت
slug: سیستم-عامل-اندروید
authors: مجتبی بنائی
tags: عمومی,برنامه‌نویسی,تجربیات,معرفی,نرم‌افزار,وب,گوگل
image: /images/static/diary.jpg

s: برنامه نویسی | تجربیات | معرفی | نرم افزار | وب | گوگل    احتمالاً این روزها نام اندروید یا همان سیستم عامل گوگل برای موبایل که نسخه ای سفارشی از سیستم عامل محبوب لینوکس است ، به گوشتان خورده است.  از مزایای این سیستم عامل که روند رشد بسیار سریعی را طی می کند و مطمئناً به یکی از پرطرفدارترین سیستم های عامل موبایل تبدیل خواهد شد، متن باز بودن آن است و این که برنامه های کاربر، به تمام امکانات گوشی دسترسی دارند و هر کاری که حالت عادی می توانید انجام دهید به عنوان برنامه نویس هم در اختیار شماست .  البته تمام برنامه های اندروید باید به زبان جاوا که یک زبان شی گرا و بسیار شبیه سی شارپ و مستقل از ماشین است (یعنی روی هر سیستم عاملی اجرا می شوند) ، نوشته شوند.  چند مدت پیش خبری شنیدم مبنی بر اینکه گوگل برای سازندگان برنامه برای این سیستم عامل یک مسابقه جهانی ترتیب داده که حدود ده میلیون دلار جایزه برای آن در نظر گرفته شده است.( هر چند ایران تحریم شده است.)  دیروز با سایت ایده پرداز گوگل در این رابطه برخوردم که برایم جالب بود. در این سایت حتی کسانی که برنامه نویسی بلد نیستند و فقط ایده هایی در مورد برنامه هایی که می شود برای موبایل ،نوشت دارند ، می توانند به کمک ابزار طراحی بصری و گرافیکی آن ، ایده های خود را به اشتراک بگذارند تا بعدها بتوان از روی این ایده ها ، برنامه ای کاربردی تولید کرد.  به نظرم با این سرمایه گذاری ها، اندروید در آینده ای نزدیک به سیستم عاملی بی رقیب در عرصه موبایل تبدیل خواهد شد.