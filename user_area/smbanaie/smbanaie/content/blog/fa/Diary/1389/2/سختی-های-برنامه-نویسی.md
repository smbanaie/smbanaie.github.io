title: سختی های برنامه نویسی
summary: سختی های برنامه نویسی
date: 2010-5-14
modified: 2018-08-01
icon:  icon-link2
lang: fa
category: روزنوشت
slug: سختی-های-برنامه-نویسی
authors: مجتبی بنائی
tags: تخصصی‌نرم‌افزار,برنامه‌نویسی,تجربیات,تخصصی
image: /images/static/diary.jpg

s: برنامه نویسی | تجربیات | تخصصی متاسفانه باز هم سایت  دچار  مشکل  شد  و  به  نظر  می  رسد  مشکل  از  تنظیمات  سرور بوده است. بگذریم . هفته  گذشته  به  دلیل  مشکلی  که  برای  یکی  از  برنامه  نویسان  شرکت  پیش  آمد  و  علیرغم  تصمیمی  که  گرفته  بودم  که  به  دلیل  مشغله  فراوان، خودم برنامه نویسی  نکنم  مجبور  شدم  برنامه  ای  را  که  قول  داده  بودیم  ،  خودم بر روی  آن  کار  کنم . نامنظم  تشکیل  شدن  کلاس  ها  هم  دقیقاً  به  همین  دلیل  بود .  هر چند گاهی اوقات استرس و فشاری که هنگام تحویل پروژه ها و برنامه ها به آدم وارد می شود، اذیت کننده است اما همه را به چشم یک تجربه (یک خاطره!) نگاه می کنم و اعتقاد دارم استادی می تواند سر کلاس با دانشجویان رشته نرم افزار ارتباط برقرار کند و به حال آنها مفید باشد که خود  در وسط گود برنامه نویسی و پروژه های نرم افزاری باشد.  این پروژه آخر که در مورد سیستم درآمدهای مراکز بهداشت استان است، خیلی ما را اذیت کرد. دلیل اصلی آن هم این بود که برای برنامه نویسی از ابزار تولید کد و مدل سه لایه تولید نرم افزار استفاده کرده ایم که کلی طول کشید با خود این فناوری آشنا شویم و هنوز هم گاهی اوقات برنامه خطاهایی می دهد که کاملاً مبهم است و نمی دانیم دقیقاً از کجای برنامه این خطا آب می خورد اما باز هم به زحمتش می ارزید چون از این به بعد می توانیم خیلی راحت با این روش برنامه نویسی و مزایای بیشماری که دارد، کار کنیم.  مشکل دیگری که باز مارا به چالش کشید مشکل تحویل نرم افزار بود که هنوز هم با آن درگیر هستیم . برنامه هایی که روی سیستمهای شرکت بدون اشکال کار می کنند اما روی سیستم های مقصد، گاهی اوقات مساله ساز می شوند.  مثلاً برنامه ای که خودم برای ثبت نسخ پزشکی نوشته ام، روی بعضی سیستم ها بدون اشکال  اطلاعات را ذخیره می کند و همان برنامه روی چند سیستم دیگر با همان دیتابیس و تنظیمات پیغام خطا می دهد که هنوز هم دقیقاً نفهمیده ام مشکل از کجاست.  یکی از دلایلی هم که تصمیم به راه اندازی سایت گرفته ام ، اشتراک این تجربیات و نکاتیست که هنگام  کار با آن مواجه می شوم . سعی می کنم در مورد هر کدام از موارد فوق ، یک مطلب مفید ارسال کنم .