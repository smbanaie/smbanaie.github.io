title: امکانات گوگل  جستجوی شخصی
summary: امکانات گوگل  جستجوی شخصی
date: 2012-4-3
modified: 2018-08-01
icon:  icon-link2
lang: fa
category: تخصصی
slug: امکانات-گوگل-جستجوی-شخصی
authors: مجتبی بنائی
tags: تخصصی‌نرم‌افزار,تجربیات,تخصصی,معرفی,وب,گوگل
image: /images/static/diary.jpg

s: تجربیات | تخصصی | معرفی | وب | گوگل در حال بررسی ترافیک سایت بودم که دیدم دو نفر با جستجوی عبارت "سایت شخصی" به این سایت رسیده اند. موضوع را امتحان کردم و خیلی شگفت زده شدم که سایت شخصی بنده سومین نتیجه بود بالاتر از بسیاری از سایتهای رجال معروف و صاحب نام .  موضوع را به یکی از اقوام گفتم و در سیستم ایشان عبارت "سایت شخصی" را دوباره جستجو کردم . هیچ اثری از سایت بنده نه تنها در صفحه اول بلکه در چند صفحه بعدی هم نبود. چند بار امتحان کردم و دیدم تغییری نکرد. با خود گفتم شاید لحظه ای نتایج گوگل عوض شده است  و یا یک شوخی از جانب گوگل بوده است و بس. دوباره موضوع را در رایانه خودم آزمایش کردم و دوباره سایت شخصی بنده در صفحه اول نتایج ظاهر شد. خوب که دقت کردم آیکونی شکل آدمک کنار سایت خودم دیدم که دقیقاً همان آیکونی بود که جدیداً هنگام جستجو در گوگل بالای نتایج مشاهده کرده بودم (البته در حالتی که وارد حساب کاربری گوگل خود باشید).  از اکانت گوگل خود خارج شدم و دوباره جستجو کردم و این دفعه خبری از سایت بنده نبود متوجه شدم که زمانی سایت خودم را سومین نتیجه می بینم که با حساب کاربری گوگل خود وارد صفحه جستجو شده باشم. موضوع را در اینترنت جستجو کردم و فهمیدم گوگل از سال 2004 امکانی را برای کاربران فراهم کرده است به نام جستجوی سفارشی که تاریخچه ای از جستجوهای قبلی کاربر و سایتهایی که مشاهده کرده است را ذخیره کرده و هنگام جستجوی مجدد کاربر، با توجه به این سابقه ذخیره شده ، نتایج شخصی سازی تر شده ای را به او نمایش می دهد.  با رواج گوگل پلاس به عنوان شبکه اجتماعی گوگل (مانند فیس بوک) هنگام جستجوی عبارتی توسط کاربر، د ر مطالب ، سایت ها و وبلاگ های دوستان شخص نیز جستجو انجام می گیرد که برای تمایز آنها از نتایج اصلی آیکون آدمکی کنار آنها نمایش داده می شود. البته می توانید این امکان را کاملا غیر فعال کنید یا بازدن دکمه مخفی کردن نتایج شخصی که آیکونی شبیه کره زمین دارد و در بالای نتایج گوگل (اگر لاگین کرده باشید)می توانید آن نتایج را غیر فعال کنید.  البته مثل اینکه درصد زیادی از کاربران با این قابلیت جستجوی گوگل موافق نیستند...