title: به هر جا بنگرم وب را ببینم 
summary: به هر جا بنگرم وب را ببینم 
date: 2012-8-29
modified: 2018-08-01
icon:  icon-link2
lang: fa
category: روزنوشت
slug: به-هر-جا-بنگرم-وب-را-ببینم
authors: مجتبی بنائی
tags: تخصصی‌نرم‌افزار,تجربیات,تخصصی,معرفی,وب
image: /images/static/diary.jpg

s: تجربیات | تخصصی | معرفی | وب چندین سال است که به صورت حرفه ای مباحث طراحی  وب را پیگیری می کنم و تمام پروژه هایی که در حال ایده پردازی یا طراحی آنها هستم نیز به نحوی به وب بر می گردد. بعد از مسافرت دو هفته ای ، با گشتی در سایتهای فناوری اطلاعات به دو سایت جالب برخوردم که نشان از گسترش روزافزون برنامه های تحت وب دارد .  سایت PhoneGap برنامه های HTML5, CSS & JS شما را گرفته و آنها را به برنامه های موبایل تبدیل می کند. این سایت ، هفت بستر نرم افزاری مختلف موبایل شامل اندروید، iOS ، سیمبین ، بلک بری ، ویندوز فون  و بادا را در بر می گیرد.  برای بسیاری از بازیهایی که با امکانات جدید HTML می توان آنها را تولید کرد و یا برنامه هایی مانند ماشین حساب ، تغییر ارز و مانند آن که نیاز به ارتباط با پایگاه داده ندارند این سایت می تواند بسیار کمک کننده باشد  به قسمی که برنامه وب شما را گرفته و نسخه موبایل آنرا به شما تحویل دهد. این سایت جزء زیر مجموعه های شرکت ادوبی است .  سایت  AppJS نیز کاری مشابه انجام می دهد، یعنی نسخه وب یک برنامه که نهایتاً با سه استاندارد HTML5, CSS & JS  نوشته شده است را گرفته و نسخه رومیزی آنرا تحویل شما می دهد. هر چند فعلا نسخه لینوکس برنامه را تولید می کند اما نسخه ویندوز برنامه نیز در حال تکمیل شدن است.