title: بررسی آماری فناوری های به کار رفته در وب  معرفی سایت W3Techs
summary: بررسی آماری فناوری های به کار رفته در وب  معرفی سایت W3Techs
date: 2012-8-4
modified: 2018-08-01
icon:  icon-link2
lang: fa
category: تخصصی
slug: بررسی-آماری-فناوری-های-به-کار-رفته-در-وب-معرفی-سایت-W3Techs
authors: مجتبی بنائی
tags: تخصصی‌نرم‌افزار,تجربیات,تخصصی,معرفی,وب
image: /images/static/diary.jpg

s: تجربیات | تخصصی | معرفی | وب امروز با سایت w3techs آشنا شدم . سایتی راجع به آمار فناوری های مورداستفاده وب سایتهای سراسر دنیا . در این سایت اطلاعات جالب و به درد بخوری راجع به میزان رواج و محبوبیت زبانهای برنامه سازی سمت سرور و کلاینت، سیستم های مدیریت محتوی ، کتابخانه های جاوا اسکریپت، سیستم عامل های مورد استفاده سایتها و اطلاعاتی از این دست را می توانید به راحتی پیدا کنید.  در مورد زبانهای برنامه سازی سمت سرور، نکته ای که برای خودم هم جالب بود رواج 78 درصدی زبان پی اچ پی در وب سرورهای دنیا بود .  نکته جالب توجه در مورد آمارهای این سایت، جزئیات دقیقی است که در باره هر فناوری به شما می دهد . با انتخاب نوع فناوری مثلا سمت سرور دیاگرام اصلی فناوری های سمت سرور با درصد هر کدام نمایش داده می شود. حال در منویی که سمت چپ سایت ظاهر می شود، می توانید اطلاعات کاملتری در این مورد بیابید . مثلا در بین 1000 سایت برتر این نمودار به چه شکل است ، و یا این درصد به تفکیک سیستم های مدیریت محتوا چقدراست . مثلا اگر پی اچ پی رواج 78 درصدی دارد، چند درصد آن متعلق به جوملا ، چند درصد وردپرس ، دروپال و مانند آن است .  خلاصه اگر به دنیای وب و فناوری های آن علاقه مندید ، اطلاعات این سایت می تواند برایتان جذاب و مفید باشد.