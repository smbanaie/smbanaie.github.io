title: نحوه ساخت یک فلش مموری قابل بوت
summary: نحوه ساخت یک فلش مموری قابل بوت
date: 2012-6-21
modified: 2018-08-01
icon:  icon-link2
lang: fa
category: روزنوشت
slug: نحوه-ساخت-یک-فلش-مموری-قابل-بوت
authors: مجتبی بنائی
tags: تخصصی‌نرم‌افزار,تجربیات,تخصصی,ترفند,معرفی
image: /images/static/diary.jpg

s: تجربیات | تخصصی | ترفند | معرفی نوید نیکخواه‌بهرامی در گفت‌وگو با ایسنا، اظهار کرد: یکی از راه‌های بسیار مناسب برای نصب سیستم‌هاي عامل‌ مختلف روی برخی از کامپیوترها مانند نت‌بوک‌ها که فاقد دیسک خوان DVD و CD هستند، استفاده از حافظه‌های جانبی مانند فلش مموری‌هاست و در حالت عادی اگر یک کاربر کامپیوتر کلیه محتویات دی‌وی‌دی نصب ویندوز ویستا یا هر سیستم عامل دیگری را در داخل یک فلش مموری ذخیره کند نمی‌تواند از این فلش مموری برای نصب سیستم‌عامل بروی کامپیوتری که سیستم‌عامل ندارد استفاده کند؛ زیرا این حافظه جانبی قابلیت بوت شدن را ندارد. وی تصریح کرد: خوشبختانه با استفاده از برنامه Command Prompt سیستم عامل ویندوز ویستا و ویندوز هفت به راحتی و بدون نیاز به نرم‌افزارهای جانبی، کاربران می‌توانند یک فلش مموری قابل بوت بسازند و بعد از ساختن فلش مموری قابل بوت محتویات سی‌دی یا دی‌وی‌دی نصب سیستم‌عامل را بروی این فلش مموری کپی کنند و از آن برای نصب سیستم عامل استفاده کنند. نیکخواه‌بهرامی به مراحل ساخت یک فلش مموری قابل بوت اشاره کرد و افزود: کاربر باید در ابتدا یک فلش مموری با ظرفیت حداقل یک گیگا بایت را به یو اس بی (USB) کامپیوتر وصل کند و سپس برنامه Command Prompt یا CMD در ویندوز ویستا را اجرا کند و بعد از اجرای نرم‌افزار Command Prompt، در محیط داس عبارت diskpart را تایپ کند و دکمه اینتر را فشار دهد و در پی آن عبارت list disk را تایپ کند و دکمه اینتر را فشار دهد تا همه درایودیسک‌های شخصي در این لیست نمایش داده شود. این کارشناس نرم‌افزار ادامه داد: حال کاربر باید دستور select disk X را تایپ کند و سپس دستور clean را تایپ کند و بعد از اجرای دستور clean دستور create partition primary را تایپ 0کرده و از اجرای دستور فوق دستور select partition 1 را تایپ کند و در ادامه بعد از اجرای دستور فوق دستور active را تایپ كند. حال باید فلش مموری خود را فرمت کند. وی خاطرنشان کرد: بعد از اجرای این دستور باید کاربر کمی منتظر بماند تا فلش مموری وی فرمت‌بندی شود و بعد از فرمت‌بندی شدن فلش مموری، عبارت assign را تایپ کند. لازم به ذکر است کاربر باید در انتها دستور exit را تایپ کند و از برنامه Command Prompt خارج شود و اینک شخص می‌تواند به‌راحتی محتویات یک سی‌دی یا دی‌وی‌دی نصب یک سیستم‌عامل (مثلا ویندوز ایکس پی یا ویندوز هفت) را در فلش مموری خود بریزند و از این فلش مموری قابل بوت برای نصب سیستم‌عامل روی کامپیوتر استفاده کند.  (به نقل از سایت دنیای اقتصاد)