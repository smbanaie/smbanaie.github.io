title: معرفی piwik تحلیلگر بازمتن و جایگزین گوگل در مدیریت آماری سایت
summary: معرفی piwik تحلیلگر بازمتن و جایگزین گوگل در مدیریت آماری سایت
date: 2012-11-24
modified: 2018-08-01
icon:  icon-link2
lang: fa
category: تخصصی
slug: معرفی-piwik-تحلیلگر-بازمتن-و-جایگزین-گوگل-در-مدیریت-آماری-سایت
authors: مجتبی بنائی
tags: تجربیات,تخصصی,معرفی,وب
image: /images/static/diary.jpg

s: تجربیات | تخصصی | معرفی | وب به عنوان یک وب مستر و کسی که سایتی را مدیریت می کنید با ابزارهای آنلاین تحلیل سایت حتماً آشنا هستید. پرچمدار این نرم افزارهای تحت وب تحلیل آماری سایت، Google Analytics که آمار کاملی از تعداد بازدیدکنندگان سایت، نوع مرورگرها، کلمات کلیدی جستجو شده ، صفحات مرور شده و مانند آن به شما می دهد.  به دلیل تحریم ایران توسط گوگل و دردسرهای دور زدن این تحریم ها دنبال نرم افزارهای جایگزین بودم و تا چندی پیش از سایت GetClicky برای بررسی روزانه سایت خود استفاده می کردم که در نوع خود ساده و کاربردی است.  چند روز پیش با نرم افزار بازمتن Piwik آشنا شدم که به گفته صفحه اصلی آن، معادل تحلیل گر گوگل است اما بازمتن و با حفظ حریم خصوصی داده های شما .  کافیست آنرا دانلود و  روی سایت خود نصب کنید (البته باید پی اچ پی داشته باشید و کد جاوااسکریپتی که به شما میدهد در صفحه اصلی سایتتان کپی کنید) و شروع کنید به استفاده از آن.  چند دلیل عمده باعث شد که کلا بقیه حسابهای کاربری و کدهای بقیه نرم افزارها را غیر فعال کنم و از این نرم افزار برای سایتهای خود استفاده کنم :  اول اینکه داده ها روی سایت خودم ذخیره میشوند و بعد ها می توانم هر گونه تحلیل جداگانه و مورد نیاز خود را روی آن انجام دهم.  دوم اینکه کلی افزونه برای آن موجود است که می توانم به دلخواه آنها را روی نسخه خود نصب یا غیرفعال کنم.  سوم هم داشبورد خوب و قابل تنظیم آن بود که مشابه سایر نرم افزارهای این حوزه مطابق نیاز کاربران مختلف ، امکانات صفحه اصلی کاربر (داشبورد) برای هر استفاده کننده متفاوت خواهد بود. تک تک نمودارهای آن نیز قابل تغییر و تنظیم است.  چهار اینکه به دلیل بازمتن بودن ، جامعه توسعه فعالی دارد که می تواند ضامن بهبود مداوم و پیشرفت روزانه ان باشد.